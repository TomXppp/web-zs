







ZŠ a MŠ Voděrady - Základní škola










































































  





Základní školaMateřská školaŠkolní družinaŠkolní jídelnaPro žáky





Základní školaAktualityZákladní informaceÚřední deska a dokumenty školyHistorie školySoučasnostFotogalerieVýchovný poradceMetodik prevence - schránka důvěryŠkolská radaŠkolní parlamentZájmová činnostLyžařský výcvikHospodářská činnostNapsali o násArchívŠkolní rok 2012/2013Obsah stránekFotogalerieŠkolní rok 2013/2014Obsah stránekFotogalerieŠkolní rok 2014/2015Obsah stránekFotogalerieŠkolní rok 2015/2016Obsah stránekFotogalerieŠkolní rok 2016/2017Obsah stránekFotogalerieŠkolní rok 2017/2018Obsah stránekFotogalerieŠkolní rok 2018/2019Obsah stránekFotogalerieŠkolní rok 2019/2020Obsah stránekFotogalerieŠkolní rok 2020/2021Obsah stránekFotogalerieŠkolní rok 2021/2022Obsah stránekFotogalerieŠkolní rok 2022/2023Obsah stránekFotogalerie






 

Provoz ŠJ přes jarní prázdniny 

Provoz ŠJ přes Velikonoční prázdniny

Provoz ŠD přes jarní prázdniny

  

 

 







Výstava žáků Prostě židleZveřejněno 16. 2. 2024 10:47 | Napsal Mgr. Ondřej Barabáš












Výstava Prostě židle 

Na podzim jsem s žáky 8. a 9. ročníku připravovali soutěžní výstavu „Prostě židle“. Minulý týden se nám ji podařilo zveřejnit v prostorách školy. Žáci ve skupinách vytvářeli umělecké dílo na starých školních židlích. Následně jsme je vystavili a nechali žáky a učitele hlasovat o nejpovedenější kousek specifického školního nábytku. Výsledek hlasování byl velice těsný. První místo obsadila židle „Turbo židla“, o hlas za ní byla „Papírová židle“ a třetí pozici na pomyslné bedně obsadila „Světelná tma“. Ovšem i ostatní prostorová díla byla velice zdařilá, a tak určitě výstava stojí za návštěvu. Bude jí možné shlédnout do 29. 2. 2024 na chodbě druhého stupně.
 

Dopravní výchova ve 4. a 5. ročníkuZveřejněno 16. 2. 2024 8:16 | Napsal Mgr. Jaroslava Pachovská












Dopravní výchova 
Pohybovat se v dnešní době po silnicích je čím dál složitější. Cyklisté, a tím víc děti, patří k nejohroženější skupině účastníků silničního provozu. V pátek 9. února přijela do školy paní Zuzana Myšáková z kostelecké autoškoly, aby žáky 4. a 5. ročníku zasvětila do základních pravidel, kterými se musí každý cyklista řídit. Děti se dozvěděly, jakou povinnou i doporučenou výbavu má mít jejich kolo i oni jako cyklisté, postup při předjíždění nebo objíždění překážky. Velkým oříškem bylo řešení křižovatek a aplikování pravidla pravé ruky. Děti ukázaly, že spoustu věcí vědí, ale také to, že stále zbývá dost pravidel, která si musí osvojit, aby jejich cyklovýlety byly bezpečné a vždy se šťastným návratem. 

Bruslení na prvním stupniZveřejněno 16. 2. 2024 8:14 | Napsal Mgr. Kateřina Jelínková












Bruslení 1. st 

Stejně jako v loňském roce se i letos všechny třídy 1. stupně zúčastnily výuky bruslení v Opočně. Některé třídy jely třikrát. Žáci, kteří byli na náhradním termínu lyžařského výcviku se do Opočna podívali dvakrát. Dětem se věnoval hokejový trenér p. Bury, se kterým nám hodina na bruslích vždy rychle utekla. Měl pro děti nachystané různé hry, soutěže a honičky. Na závěr nechyběla ani volná zábava, kluci ji s nadšením využili pro hru hokeje. Bruslení nám krásně zpestřilo hodiny tělesné výchovy.
 

Sportovní den na druhém stupniZveřejněno 1. 2. 2024 17:46 | Napsal Mgr. Tomáš Mucha












Sportovní den na druhém stupni 
Na první únorový den jsme si pro žáky druhého stupně připravili sportovní projektový den na téma: Hledáme nové olympioniky. V první části jsme žáky rozdělili do skupin podle ročníků a soutěžili mezi sebou jako jednotlivci v několika sportovních disciplínách: sedy-lehy na čas, hod medicinbalem, trojskok, střelba na basketbalový koš, kliky na čas, překážková dráha a florbalový slalom. Vyhodnocení probíhalo podle součtu umístění. Kdo se umístil nejlépe ve všech disciplínách, zvítězil. Po splnění veškerých částí sportovního víceboje následovala přestávka a příprava na druhou etapu. Na jedné straně tělocvičny probíhal florbalový turnaj i za účasti některých učitelů, na té druhé polovině pak turnaj ve vybíjené. Hrálo se systémem každý s každým, kdy šestičlenná družstva mezi sebou poměřili své síly, a nejúspěšnější týmy byly odměněny. Celé dopoledne se odehrávalo v duchu fair play, i když se nám bohužel nevyhnula nějaká zranění. Všem žákům patří poděkování za předvedené výkony, nutno říci, že většina předvedla maximum a sportovní den si zcela jistě užili. 

Lyžařský výcvik 1. st 1. turnusZveřejněno 31. 1. 2024 17:53 | Napsal Mgr. Lucie Bobišová












Lyžák 1. st - 1. turnus 
První turnus lyžařských výjezdů se potýkal od začátku s problémy. Nejprve se nekonal v prvním termínu, protože na horách roztál sníh, na další termín se nepodařil sehnat autobus. A když už jsme měli termín i autobus, předpověď počasí hlásila déšť. Výjezd jsme ale nevzdali a udělali jsme dobře. Na začátku sice opravdu pršelo, ale než nám instruktoři sdělili pár vět o bezpečnosti na svahu, počasí se umoudřilo a děti mohly vyrazit na svah. Občas sice ještě mrholilo, ale děti si tak užívaly lyžování, že to ani nevnímaly. Lyžaři dělali velké pokroky a již druhý den skoro všichni lyžovali na velkém svahu. Třetí den pak všichni změřili své síly v závodech. Pochvalu si zaslouží každý, všichni zvládli sjet slalom až do cíle. Tři dny na horách jsme si zkrátka užili a i přes nepřízeň počasí si odvážíme spoustu zážitků. Třeba ten, že dobrodružstvím se stala už jen pouhá cesta od autobusu ke sjezdovce, na které bychom využili spíše brusle. Moc děkujeme instruktorům z lyžařské školy Nella, kteří byli velmi hodní a ochotní, milé paní v bufetu, která zdobila skvělé palačinky, mamince Matouše Dyntery, která nás každý den zásobovala skvělými moučníky, po kterých se vždycky jen zaprášilo a také obci Voděrady, která nám jako každý rok věnovala štědrou finanční podporu. 

Lyžařský výcvik 1. st 2. turnusZveřejněno 31. 1. 2024 17:46 | Napsal Mgr. Jaroslava Pachovská












Lyžák 1. st - 2. turnus 
Už od podzimu loňského roku probíhaly přípravy lyžařského výcviku 1. stupně. Neobvykle teplé počasí v prvních lednových dnech však znemožnilo uskutečnit první turnus lyžařského výcviku. Nakonec ale ochlazení poskytlo možnost umělého zasněžování a druhý turnus se mohl vydat na cestu. Dobrá zkušenost z minulých let nás znovu zavedla do Bartošovic v Orlických horách do lyžařského areálu Nella. Milí instruktoři se ujali dětí, rozdělili je do skupin a celé tři dny se jim úžasně věnovali. Bylo neuvěřitelné, jaké pokroky udělali za pouhé tři dny úplní začátečníci. Také pokročilí lyžaři si pobyt na sjezdovce užili. Kurz byl zakončen závody a vítězové všech tří kategorií byli odměněni sladkou pozorností. Náhradní termín pro první turnus je domluvený. Určitě si i děti z druhé a čtvrté třídy lyžování užijí. Velké poděkování patří lyžařské škole Nella a obci Voděrady, která poskytla každému malému lyžaři finanční příspěvek. 

Lyžařský kurzZveřejněno 21. 1. 2024 11:55 | Napsal Mgr. Tomáš Mucha












Lyžák komplet 
Necelý týden na horách uplynul jako voda, je na čase vstřebat zážitky a dojmy z lyžařského výcviku. Na dostatek lyžování a prožitků si snad nikdo nemůže stěžovat, trávili jsme společný čas jak na sjezdovce, tak i na penzionu. Zdokonalovali jsme své lyžařské dovednosti, užívali si osobního volna a rovněž společný program. Absolvovali jsme přednášky jak se chovat na horách, zahráli jsme si scénky ve skupinách ohledně bezpečnosti na sjezdovce, měli jsme karneval s diskotékou, soutěže o odměny, výlet na Dolní Moravu, venkovní fotbálek při prašanu, koulovačky, stavění sněhuláků, deskové hry, sledování filmů a mnoho dalšího. Vyzkoušeli jsme si různé podmínky pro lyžování, od mlhy, zmrzlé sjezdovky, až po krásný slunečný den a perfektně upravenou sjezdovku. Celý kurz jsme zakončili ve čtvrtek vyhodnocením a diskuzí. Všichni si zaslouží pochvalu za bezproblémový průběh lyžáku a patří jim poděkování za vzorné chování. 

Lyžák den prvníZveřejněno 14. 1. 2024 21:31 | Napsal Mgr. Tomáš Mucha












Lyžák den první 
Tak jako každý rok jsme i letos vyrazili na lyžařský výcvik, který absolvujeme na Bukové hoře. Ráno jsme se sešli na autobusové zastávce, abychom mohli po chvíli vyrazit. Po příjezdu do Heřmanic necháváme zavazadla na penzionu a ihned poté se vydáváme na svah, kde proběhne výcvik. Po rozdělení do skupin jedeme vyzkoušet svah. Po zjištění, jak je na tom každý lyžař jsme provedli ještě drobné úpravy ve družstvech. Kopec se postupně stává méně sjízdnějším a podmínky pro lyžování se zhoršují, je na čase se vrátit na penzion, první den lyžování stačilo. Po příjezdu do ubytovacího zařízení jdeme vybalovat a připravovat pokoje, následuje svačina, pokračování ve vybalování a volná zábava. K večeři se podává kuře na paprice s těstovinami, po kterých se jen zaprášilo. Posledním bodem na programu dne jsou společné aktivity, zejména poučení o bezpečnosti a chování na sjezdovce i mimo ní. Pojmuli jsme téma jako zahrání scénky, kdy ve skupině měly děti předvést konkrétní situaci (pravidlo) a ostatní hádali. Na závěr proběhlo vyhodnocení dne. Těšíme se na zítřek, co nám přinese. 

Čeps Cup krajské koloZveřejněno 9. 1. 2024 16:23 | Napsal Mgr. Tomáš Mucha












Čeps Cup kraj 
V pondělí 8. ledna vyrazili žáci 3. a 5. ročníku na svou první soutěž v roce 2024, krajské kolo ve florbalovém turnaji, který pořádá Český florbal – ČEPS CUP. V nabité konkurenci 10 týmů z celého kraje jsme odehráli solidní turnaj. Poměřili jsme své síly s těmi nejlepšími. Na úvod turnaje hrajeme proti Základní škole Jaroměř, v bojovném utkání jsme nakonec šťastnější, kdy v samotném závěru střílíme vítěznou branku na 2:1. Ve druhém zápase navazujeme na úspěšnou hru v předchozím střetnutí, jsme lepším týmem a s přehledem vítězíme. Předposlední zápas hrajeme proti favoritovi skupiny, Základní škola Nová Paka, hned v úvodu dostáváme laciné branky, celkově nestačíme na lepšího soupeře a poprvé ztrácíme. Závěr skupiny nám nevyšel podle našich představ a v rozhodujícím zápase proti Základní škole Smiřice prohráváme, což znamená konec v turnaji. Dále postupují pouze nejlepší dva týmy ve skupině, které si zahrají semifinále a podle výsledku poté finále nebo o 3. místo. I tak si kluci zaslouží velkou pochvalu za předvedené výkony a vzornou reprezentaci školy. Obci Trnov děkujeme za zajištění dopravy na soutěž. 

Vánoční diskotékaZveřejněno 22. 12. 2023 15:49 | Napsal Mgr. Tomáš Mucha












Vánoční diskotéka 
Opět jako letošní deváťáci jsme si pro naši školu připravili předvánoční diskotéku. Byli pozvaní všichni žáci a učitelé od školky až do 8. třídy. Nejdříve úplně na začátku měl proslov pan ředitel, který diskotéku zahájil. A pak už jsme si celou organizaci vzali do vlastních rukou my, jakožto devátý ročník. Vyhlásili jsme nejlepší ozdobenou třídu, kterou se stal 7. ročník. Poté jsme se hezky rozloučili s paní učitelkou Kupkovou. Předali jsme jí kytku a tričko, na které se devátý ročník složil. Diskotéka začala. Měli jsme přichystaná světla, diskokouli, konfety, balonky, různé úkoly a samozřejmě i hudbu. Jak na hry, tak i na nějaké úkoly jsme zapojili učitele. Začalo se takovou typickou židličkovanou, která to vše rozjela. Účastnili se i učitelé, kteří byli rádi, že i je do našeho programu zapojíme. Následovala jedna hra, kterou si učitelé určitě užili a deváťáci potom na uklízení taktéž… Byla to hra, kde naši žáci musí učitele obalit v toaletním papíru. Všichni se zasmáli a dost i pobavili. Mezitím se pouštěla hudba a následoval slalom s pingpongovým míčkem na lžíci. Poté odcházel první stupeň společně se školkou a devátý ročník si zase něco chystá. Pouštěly se písničky a všichni tančili, takové typické makarena, kačenky, vláček a další. Následovala hra, při níž se pan učitel Mucha s panem učitelem Barabášem rozhodli podvádět. Hra spočívala v tom, že jeden sedí na židli a druhý běhá pro balonky a musí si sednout na svého partnera a prasknout balónek. Tady nerozhodovaly minuty, sekundy, ale doslova setiny. Diskotéku jsme zakončili soutěží, v níž se předávala velká trička z žáka na žáka. Šlo o rychlost předávání. A takto naše akce skončila. Děkujeme za pozornost, konec hlášení. Napsala Dora Jedličková, žákyně 9. ročníku. 



Halový fotbal 6. a 7. ročZveřejněno 17. 12. 2023 13:26 | Napsal Mgr. Tomáš Mucha












Halový fotbal 6. a 7. roč 
Ve čtvrtek 14. prosince jsme v naší tělocvičně uspořádali tradiční Vánoční turnaj v malé kopané pro žáky 6. a 7. tříd. Letošního ročníku se zúčastnilo 7 škol. Hrálo se systémem každý s každým, což znamenalo pro všechny účastníky 6 zápasů. K prvnímu utkání jsme nastoupili proti Základní škole Rychnov Javornická, ve vyrovnaném zápase nakonec prohráváme o jednu branku, kterou dostáváme v samotném závěru. V dalším zápase hrajeme proti Základní škole České Meziříčí, již od prvních minut jsme lepším týmem a zaslouženě vítězíme. V následujícím střetnutí se dlouho trápíme, proti Základní škole Opočno se nám nedaří vstřelit důležitý první gól, ale ve druhé polovině zápasu se střelecky prosazujeme a vítězíme. Turnaj se přehoupl do své druhé poloviny a hrajeme proti Základní škole Týniště, navazujeme na předchozí zápas a s přehledem vítězíme i v tomto duelu. Předposlední zápas kluci odehrávají proti Základní škole Častolovice, byli jsme lepším týmem, ale nakonec se body dělí, je z toho remíza. V posledním zápase hrajeme o celkové druhé místo v turnaji, proti Základní škole Kostelec nad Orlicí se nám daří a vítězíme. Klukům patří velké poděkování za předvedené výkony a pochvala za vzornou reprezentaci školy. 




Čeps CupZveřejněno 14. 12. 2023 16:51 | Napsal Mgr. Tomáš Mucha












Čeps Cup okres 
V úterý vyrazili žáci prvního stupně na okresní florbalový turnaj, Čeps Cup, který pořádá Český florbal. V hale v Rokytnici v Orl. horách se sešlo osm týmů, které poměřily své síly ve dvou skupinách. První zápasy jsme ovládli a s přehledem si tak zařídili 1. místo, což znamenalo lepší výchozí postavení do vyřazovacích bojů. Ve čtvrtfinále jsme narazili na Základní školu Deštné v Orl. h., po celý zápas jsme byli lepší a zaslouženě tak postoupili do semifinále. Tam jsme poměřili své síly s již známým soupeřem, Základní školou Kostelec, a i ve druhém zápase jsme je dokázali porazit a tím si zajistit místo ve finále. Tam jsme sehráli vyrovnanou partii proti Základní škole Bílý Újezd, kdy v houževnatém utkání prohráváme o jeden gól, a končíme tak na druhém místě. Do krajského kola postupují oba finalisté. Kluci si zaslouží velkou pochvalu a poděkování za předvedené výkony, obci Trnov děkujeme za zajištění dopravy na soutěž. 




Halový fotbal 8. a 9. ročZveřejněno 8. 12. 2023 16:58 | Napsal Mgr. Tomáš Mucha












Halový fotbal 8. a 9.roč 
Ve čtvrtek vyrazili žáci druhého stupně na sportovní soutěž v halovém fotbale. Turnaj se uskutečnil v Rokytnici v Orl. horách a zúčastnilo se ho 9 škol, hrály se dvě skupiny a podle pořadí ve skupinách se pak rozhodovalo o celkovém umístění. Do prvního zápasu jsme nastoupili proti Základní škole Týniště, vyšel nám úvod, střílíme první branku, ale v závěru inkasujeme dva zbytečné góly a nakonec prohráváme 1:2. V dalším utkání se střetáváme se Základní školou z Opočna, ve vyrovnaném souboji se nám nedaří vsítit gól, a opět dostáváme laciné branky, ke konci už jen korigujeme výsledek na 1:2. V předposledním zápase hrajeme proti domácí Základní škole Rokytnice, utíká nám začátek a bohužel již nestihneme nepříznivý stav otočit a opět prohráváme o jeden gól, 2:3. V závěrečném utkání hrajeme už jen o „4. místo“ ve skupině, proti Základní škole Vamberk, dáváme několik branek a s přehledem vítězíme. V celkovém umístění ve skupině se poté utkáme o konečné 7. místo, proti Základní škole Rychnov Javornická. Úvod nám nevychází, inkasujeme první branku, ale v průběhu se nám daří 2x skórovat a nakonec je z toho vítězství. Všem patří velká pochvala a poděkování za předvedené výkony a vzornou reprezentaci školy. Obci Trnov děkujeme za zajištění dopravy na soutěž. 




MikulášZveřejněno 6. 12. 2023 13:30 | Napsal Mgr. Tomáš Mucha












Mikuláš v ZŠ 
Jako každoročně ve Voděradech devátý ročník obléká masky čertů, andělů a svatého Mikuláše. Vyrážíme na cestu. Čekají nás žáci od 1. až do 8. ročníku. Školku si vzal na starost náš nový pan ředitel se zaměstnantkyní obecního úřadu. Byla obava, že děti ve školce z nás budou vyděšené. Když byl pan ředitel za Mikuláše ve školce, u nás ve škole si vzal ten úkol na starost náš spolužák Jiří Hruška. Tentokrát jsme to jako deváťáci pojali trochu jinak. Kluci budou jako andělé a holky jako čerti. Náš Mikuláš měl knihu hříchů sepsanou do písmene. Rozdával jak pochvaly hodným, tak i hříšníkům jejich hříchy spáchané ve škole. A ten, kdo opravdu zlobil, holky-čerti ho odnesly na ramenou. A i kluci jako andělé potom rozdávali odměny.První stupeň se neměl čeho bát, vše šlo hladce a v klidu. Ale na druhém stupni začala být větší zábava a méně klidu. Byli jsme i v kuchyni za našimi kuchařkami. Nikdo však neodešel ze školy, ani učitelé, aniž by neměli pomalované obličeje a nezazpívali písničku našemu panu Mikulášovi. Nikomu však nic nevadilo a všichni si to užili. Učitelé i děti si vše chválili a to nás velmi těší. Tahle akce je pro nás už ukončena a předaná dalšímu devátému ročníku. Děkuji za pozornost, konec hlášení. Napsala Dora Jedličková, žákyně 9.ročníku. 




Devítka na úřadu práceZveřejněno 29. 11. 2023 9:38 | Napsal Mgr. Alice Linhartová












Devítka na úřadu práce 
V pondělí 13. listopadu zamířili žáci devátého ročníku do Informačního poradenského střediska Úřadu práce v Rychnově nad Kněžnou. Jako každoročně na podzim pro ně připravil ÚP informační besedu, ve které se žáci seznámili s fungováním ÚP, ale hlavně se dozvěděli spoustu informací souvisejících s jejich rozhodováním o budoucím povolání. Žáci rovněž pracovali s pracovními listy, přemýšleli o sobě a svých vlastnostech, měli možnost vznést své dotazy a na závěr besedy si vyzkoušeli počítačový test, jehož výsledkem byl seznam možných povolání, která by se hodila k jejich povahám, schopnostem či zájmům. Získali tak další střípek do mozaiky, která nakonec povede k jejich definitivnímu rozhodnutí, na kterou školu si podají v únoru přihlášku.  




BubnovačkaZveřejněno 21. 11. 2023 9:39 | Napsal Mgr. Martina Miksová












Bubnovačka 

Hnedka při pondělku se celá škola zapojila do preventivní akce s názvem „Bubnovačka“. Tato akce upozorňuje na důležitost ochrany dětí před násilím v rodině. Účastníci bubnováním symbolicky dávají hlas týraným dětem, které bývají často pro společnost neviditelné. Třetí vyučovací hodinu měli učitelé ve svých třídách preventivní hodinu za pomocí materiálů a metodiky od pořadatele akce Centra Lociky. Poté už jsme se všichni sešli v tělocvičně, kde jsme celou jednu minutu bubnovali, protože nám jakékoliv násilí není lhostejné.
 




Florbal okres chlapci 6. a 7. ročZveřejněno 21. 11. 2023 9:36 | Napsal Mgr. Ondřej Barabáš












Florbal okres chlapci 6. a 7. roč 

Ve čtvrtek 16. listopadu jsme se vydali plni očekávání na okresní kolo ve florbalu do Rokytnice v Orlických horách. Po velmi vydařeném okrskovém kole jsme pomýšleli na nejvyšší příčky. Do turnaje jsme vstoupli vítězně a s přibývajícími zápasy bylo jasné, že rozhodující souboj o první místo v turnaji proběhne s týmem ZŠ Javornické. Tento zápas byl velice dramatický, po inkasovaném gólu jsme dokázali dopovědět nenápadnou střelou, která zaplula k tyči soupeřovi branky. Avšak z naší nedůslednosti v předbrankovém prostoru jsme obdrželi druhou branku, na kterou jsem i přes velkou snahu nedokázali odpovědět. Zápas tak skočil 1:2 v náš neprospěch a my jsme se museli nakonec smířit s druhým místem v turnaji. 
 




Fantastický výsledek florbalistekZveřejněno 15. 11. 2023 10:55 | Napsal Mgr. Tomáš Mucha












Florbal dívky okres 8.+9. roč 
V pondělí 13. listopadu vyrazily dívky z osmého a devátého ročníku na okresní kolo ve florbalu do sportovní haly v Dobrušce. Po postupu z okrskového turnaje jsme poměřili síly s pěti nejlepšími týmy. První utkání hrajeme proti Základní škole Opočno, od začátku jsme lepší a zaslouženě vítězíme rozdílem třídy. Ve druhém zápase se utkáváme se známým soupeřem, Základní škola Rychnov Masarykova. I v tomto případě od začátku dominujeme a ve skupině končíme na prvním místě. V semifinále nás čekají holky ze Základní školy Dobruška Fr. Kupky, ve vyrovnaném zápase se nám nedaří koncovka, neproměňujeme spousty vyložených šancí, ale nakonec se několik střel ujímá a tím pádem postupujeme do finále, tam na nás čeká Základní škola Dobré. Stejně jako v předchozím zápase, v minulém turnaji, je stav vyrovnaný, opět ale máme převahu, ale nedaří se nám vstřelit potřebný gól. Ten přichází v samotném závěru a zbytek zápasu si holky pohlídaly. Děvčatům patří velké poděkování a pochvala za předvedené výkony. Obci Trnov děkujeme za zajištění dopravy na soutěž. 




Guy FawkesZveřejněno 14. 11. 2023 10:54 | Napsal Mgr. Markéta Kupková












Guy Fawkes 
Každý čtvrtek mají žáci 7. – 9. ročníku konverzační hodiny anglického jazyka s rodilým mluvčím. Tyto hodiny využíváme k poznávání reálií anglicky mluvících zemí, konverzačních her i témat a také oslavám speciálních dnů. Dne 8. 11. jsme pro žáky připravili hodinu ve stylu Guy Fawkes Day a snažili jsme se jim přiblížit, jak vypadá oslava tohoto slavného dne ve Velké Británii. Jedná se o den, který připadá vždy na 5. listopadu v angličtině 5th November a všichni obyvatelé Anglie si v tento významný den připomínají člověka jménem Guy Fawkes, který chtěl vyhodit do povětří celý parlament i s králem. Naštěstí jeho zrada byla odhalena a on byl veřejně upálen 5. listopadu 1605. Angličané nechtějí nikdy zapomenout na tento hrůzný čin a v den oslav vytvářejí panáky v podobě Guy Fawkese, chodí s nimi po městech a vybírají penny pro večerní oslavy v podobně ohňostroje a zapalování obrovských hromad, na jejichž vrcholu sedí tento zrádce. Pro Angličany je tento svátek mnohem významnější než třeba Halloween. Žáci 7. ročníku si tedy v hodině vyzkoušeli, jak správně vytvořit Guy Fawkese. Chtěla bych moc poděkovat Stevovi, který nás do tohoto svátku zasvětil, ale i žákům, kteří se s nadšením zapojili do hodiny a nenuceně konverzovali v anglickém jazyce. 




Beseda se spisovatelkouZveřejněno 13. 11. 2023 10:52 | Napsal Mgr. Lucie Bobišová












Beseda se spisovatelkou 
V pondělí 6. 11. a v úterý 7. 11. navštívila naši školu paní spisovatelka Jitka Vítová. První den strávila s nejmladšími žáky, s kterými si přečetla úryvky ze svých knih Kocourek Uhlík a tajemná vrata a z knihy Kamarádi z lesa aneb lež má krátké nohy. Druhý den navštívila třídy 4. a 5. ročníku. Starší žáci se věnovali ukázkám z knihy Záhadné příběhy a Kníže Bruncvík a lev. Žáci se také dozvěděli, jak taková kniha vzniká, jak lze knihu napsat a vydat, jak dlouho to trvá a co vše tomu předchází. Děti tak nahlédly pod pokličku nejen povolání spisovatele, ale i ilustrátora, grafika a nakladatele. Všechny zmíněné knihy byly do konce týdne ve škole k zakoupení a děti této možnosti hojně využily. 




Další články...



			Pohár fotbalové asociace 2. stupeň



			Halloween



			Florbal okrsek dívky 8. a 9. roč



			Dějepisná exkurze Pardubice



Strana 1 z 3ZačátekPředchozí123DalšíKonec


Hlavní menuKontaktyJídelníčekRozvrhŠkola onlinePřihlášení k e-mailuTelefony




Ředitelna


494 384 528




Sborovna


494 384 945




Mateřská škola


494 384 552




Mateřská škola


770 113 114




Školní družina 1


499 111 102




Školní družina 2


499 110 025




Školní jídelna


494 384 180




Kuchyň


499 111 101




Účetní


499 111 100




Kabinet Čj a Vv


499 111 103



Zvonění

hodina   7:20 -   8:05
hodina   8:15 -   9:00
hodina   9:20 - 10:05
hodina 10:15 - 11:00
hodina 11:10 - 11:55
hodina 12:05 - 12:50
hodina 13:00 - 13:45
hodina 13:55 - 14:40
Termíny prázdnin 2023/2024



Začátek
4. 9.


Podzimní
26. 10. a 27. 10.


Vánoční
23. 12. - 2. 1.


1. pololetí do
31. 1.


Pololetní
2. 2.


Jarní 
4. 3. - 10. 3.


Velikonoční
28. 3.


Konec výuky
28. 6.


Hlavní
29. 6. - 1. 9.


Kalendář akcí
Užitečné odkazy




Obec Voděrady


MŠ Houdkovice


ZŠ a MŠ Lično


ZŠ a MŠ Přepychy


Biologická olympiáda


Zeměpisná olympiáda


Fyzikální olympiáda


Fyzika - výukové programy ČEZ


ZUŠ Opočno



Rozhledna Osičina




Náhodný obrázek









 

 
 
 

 

 

 

 
 Přihlášení


Uživatelské jméno



Heslo



Pamatuj si mě






 



			Zapomenuté heslo?



			Zapomenuté jméno?







Počítadlo
 




Prohlášení o přístupnosti
Obsah ZŠ a MŠ Voděrady  
Vytvořil Daniel Beneš  © 2012 - 2018, e-mail: 
Tato e-mailová adresa je chráněna před spamboty. Pro její zobrazení musíte mít povolen Javascript.
 
Outsourcing IT, servis výpočetní techniky, poradenství.








