







ZŠ a MŠ Voděrady - Obsah stránek

























































  





Základní školaMateřská školaŠkolní družinaŠkolní jídelnaPro žáky





Školní družinaAktualityDokumenty ŠDKontakt - Omlouvání žákůFotogalerieArchívŠkolní rok 2012/2013FotogalerieŠkolní rok 2013/2014Obsah stránekŠkolní rok 2014/2015FotogalerieObsah stránekŠkolní rok 2015/2016Školní rok 2016/2017FotogalerieObsah stránekŠkolní rok 2017/2018FotogalerieObsah stránekŠkolní rok 2018/2019FotogalerieObsah stránekŠkolní rok 2019/2020FotogalerieObsah stránekŠkolní rok 2020/2021Obsah stránekFotogalerieŠkolní rok 2021/2022Obsah stránekFotogalerieŠkolní rok 2022/2023Obsah stránekFotogalerie






Projektový den v Zooparku StěžeryZveřejněno 16. 6. 2021 13:51 | Napsal Veronika Plachetková












Zoopark Stěžery 
Náš druhý projektový den se školní družinou se uskutečnil v úterý 15. června ve Stěžerech u Hradce Králové. Navštívili jsme zde zoopark a ekocentrum. Paní Ježková se svými kolegyněmi zaujaly děti velmi zajímavým výkladem o zde žijících zvířátkách. Do zooparku jsme přivezli pamlsky, jako je mrkev nebo jablko a žáci tak mohli se souhlasem paní lektorky zvířátka nakrmit a pohladit. Nachází se zde spousta zajímavých živočichů a někteří mají i jména, která pro ně vymyslely děti ze Stěžer. Žáky nejvíce zaujala surikata Sněhurka, klokan Hopík, puma Miky, velbloudice Shakira nebo buvoli Mareček s Mařenkou. V ekocentru jsme si prohlédli terária s hady, agamy a dokonce i krokodýly. Horké odpoledne jsme zakončili návštěvou obchůdku s nanuky. 

Projektový den – ochrana přírodyZveřejněno 9. 6. 2021 12:17 | Napsal Veronika Plachetková












Projektový den – ochrana přírody 
Úterý 8. června jsme společně s žáky, kteří navštěvují školní družinu, pojali jako projektový den zaměřený na přírodu. Náš cíl byla záchranná stanice Akční ochranářská skupina JARO, která se nachází v nedaleké Jaroměři. Počasí nám vyšlo krásně a celé odpoledne vydatně svítilo sluníčko. Po příjezdu do Jaroměře jsme navštívili záchranou stanici, kde nás již očekávali lektoři, kteří pro nás měli připravenou prohlídku stanice, různé úkoly a spoustu zajímavých informací o zvířátkách, které zde přebývají a ochránci přírody o ně pečují již po dobu 30 let. Ročně zde přijmou na 700 živočichů. My jsme zde viděli čápi bílé, čápi černé, labutě, sovy, prase divoké, veverku obecnou a mnoho jiných. Tento velmi vydařený projektový den jsme zakončili zastávkou na zmrzlinu, na kterou se děti po celou dobu moc těšily. 

Projektový den o včeláchZveřejněno 20. 10. 2020 18:22 | Napsal Kateřina Mrázková, Dis.












Projektový den Včely 
Dne 12. 10. nás navštívil pan Zdeněk Urban, zkušený včelař, který se včelám věnuje již 40 let. Na začátku programu se děti dozvěděly, jaké druhy včel máme, jak dlouho žijí a především nejdůležitější věc a to je význam včel, jako je např. opylování květů a tvorba medu. Pan Urban seznámil mladé budoucí včelaře s tím, co je potřeba k chovu. Děti se dozvěděly, že včely reprodukují mateří kašičku na krmení svých larviček. Tato mateří kašička má i léčebné účinky. Na ukázku přivezl pan Urban medník, který dětem detailně popsal a nechal prohlédnout. Poté pustil krátké kreslené video o včelách, které děti s velikým zájmem sledovaly. Na konec si všichni mohli zkusit včelařkou kuklu a v žít se do role včelaře. 

Co jsme dělali v záříZveřejněno 5. 10. 2020 18:27 | Napsal Kateřina Mrázková, Dis.












Co jsme dělali v září 
Září pro nás bylo měsícem seznamovacím, kdy jsme mezi sebe přivítali také nové tváře prvňáčků. Společně jsme si stanovili pravidla, která budeme ve družině dodržovat. Také jsme si povídali o našem novém projektu školní družiny s názvem „Cesta za pokladem“, jenž nás bude provázet celým školním rokem. Za nepříznivého počasí jsme s dětmi zůstávali ve školní družině a tvořili jsme u stolečků. Jako první děti vyráběly ve dvojicích své lodě, se kterými vyplují v říjnu na první ostrov. Každý si nazval svou loď a vyzdobil si ji dle svých představ a fantazie. Na fotbalovém hřišti jsme si zahráli nejrůznější míčové hry jako je fotbal, který je u dětí velmi oblíbený a vybíjenou. Nezapomněli jsme ani na pohybové aktivity, jako jsou ovečky, cukr káva, pneumatiky apod. Nechyběly ani oblíbené vycházky do lesa, kam si děti chodí stavět lesní domečky. Ve družině děti dále tiskly listy na papír a poté nalepily muchomůrku. Dětem se tato práce velmi povedla. První školní měsíc utekl jako voda a všichni se těšíme, co nás čeká dál. 

Projekt HmyzZveřejněno 5. 10. 2020 14:40 | Napsal Kateřina Mrázková, Dis.












Projekt Hmyz 
V pátek 3. 10. 2020 nás přijela navštívit paní Adamcová z Týniště nad Orlicí. V programu s názvem HMYZ, dětem paní Adamcová ukázala hravou formou úlohu komára, mravence nebo berušky. Za pomoci sady modelů se děti seznámily i s ostatními zástupci hmyzího světa. Někteří si vyzkoušely postavit hmyzí domeček, jiní zase nahlížely s velikým zaujetím do knih, které byly zajímavé nejen informacemi, ale i ilustracemi. Makety brouků, ptáků nebo larví miminka v zavinovačce si mohly děti s velikým nadšením v rámci projektu užít. Celý program byl zakončen povídáním, o tom, že je hmyz důležitou součástí v ekologické rovnováze i v potravním řetězci. Dívky si zatančily jako světlušky s křidélky a s čelenkami, které měla paní Adamcová připravené. 

Projekt Zdravé nohyZveřejněno 5. 10. 2020 14:19 | Napsal Kateřina Mrázková, Dis.












Projekt Zdravé nohy 
Ve čtvrtek 1. 10. 2020 nás ve školní družině navštívila paní Hana Adamcová, která si pro nás připravila zábavný program na téma “Zdravé nohy“. Tento program byl zaměřený na procvičování dětské nohy, děti si vyzkoušely stabilitu na různých površích a cvičily na balanční podložce. Spolu jsme vyzkoušeli kořenové koberce a koberce, které si paní Adamcová vyrobila sama doma. Dětem ihned dala nápady, z čeho si tyto koberce také mohou doma vyrobit. Nejzábavnější a zároveň nejvíce hlasitá aktivita byla trhání novin naboso bez použití rukou. Pro paní vychovatelku byla příjemná chvilka s masážním ježkem, díky němu si mohla namasírovat nohy. Celý program jsme zakončili přenosnou Kneippovou masážní koupelí, která u dětí sklidila největší úspěch. Děti střídaly teplou a studenou vaničku s masážním i voňavým (levandule) překvapením. 

Zpět ve škole!Zveřejněno 4. 9. 2020 8:13 | Napsal Kateřina Mrázková, Dis.












Zpět ve škole! 
Prázdniny skončily a my se opět vrátili do školních lavic. Školní družina je stejně jako loni rozdělena na 2 oddělení, jejich kapacita byla bez problému naplněna. Obě družiny jsou plně vybaveny stolními, karetními hry a nechybí ani stavebnice LEGO. Nejdůležitější jsou pravidla, která jsme si spolu s dětmi řekli hned druhý den školy. Letošní školní rok nám do druhého oddělení nastoupila nová paní vychovatelka, se kterou se žáci postupně seznamují. Na první vycházce starší děti s velikou radostí ukazovaly prvňáčkům a paní učitelce, kde máme v okolí školy les, hřiště, mateřskou školu a obecní úřad. Při další vycházce chtěly děti s velikým nadšením na místní hřiště. Vzali jsme si s sebou fotbalový míč, létající talíř a míč na vybíjenou. Děti se na hřišti rozdělily do skupinek a každá se věnovala jednomu sportu. Některé holčičky nic hrát nechtěly, ale za to zapojily novou paní vychovatelku do tance. „Cesta za pokladem“, tak se jmenuje letošní celoroční projekt, proto hurá na palubu a vyplouváme! 




Hlavní menuKontaktyJídelníčekRozvrhŠkola onlinePřihlášení k e-mailuZvonění

hodina   7:20 -   8:05
hodina   8:15 -   9:00
hodina   9:20 - 10:05
hodina 10:15 - 11:00
hodina 11:10 - 11:55
hodina 12:05 - 12:50
hodina 13:00 - 13:45
hodina 13:55 - 14:40
Termíny prázdnin 2023/2024



Začátek
4. 9.


Podzimní
26. 10. a 27. 10.


Vánoční
23. 12. - 2. 1.


1. pololetí do
31. 1.


Pololetní
2. 2.


Jarní 
4. 3. - 10. 3.


Velikonoční
28. 3.


Konec výuky
28. 6.


Hlavní
29. 6. - 1. 9.


Kalendář akcí
Užitečné odkazy




Obec Voděrady


MŠ Houdkovice


ZŠ a MŠ Lično


ZŠ a MŠ Přepychy


Biologická olympiáda


Zeměpisná olympiáda


Fyzikální olympiáda


Fyzika - výukové programy ČEZ


ZUŠ Opočno



Rozhledna Osičina




Náhodný obrázek









 

 
 
 

 

 

 

 
 Přihlášení


Uživatelské jméno



Heslo



Pamatuj si mě






 



			Zapomenuté heslo?



			Zapomenuté jméno?







Počítadlo
 




Prohlášení o přístupnosti
Obsah ZŠ a MŠ Voděrady  
Vytvořil Daniel Beneš  © 2012 - 2018, e-mail: 
Tato e-mailová adresa je chráněna před spamboty. Pro její zobrazení musíte mít povolen Javascript.
 
Outsourcing IT, servis výpočetní techniky, poradenství.








