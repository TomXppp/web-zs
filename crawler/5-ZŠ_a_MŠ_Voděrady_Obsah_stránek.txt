







ZŠ a MŠ Voděrady - Obsah stránek










































































  





Základní školaMateřská školaŠkolní družinaŠkolní jídelnaPro žáky





Základní školaAktualityZákladní informaceÚřední deska a dokumenty školyHistorie školySoučasnostFotogalerieVýchovný poradceMetodik prevence - schránka důvěryŠkolská radaŠkolní parlamentZájmová činnostLyžařský výcvikHospodářská činnostNapsali o násArchívŠkolní rok 2012/2013Obsah stránekFotogalerieŠkolní rok 2013/2014Obsah stránekFotogalerieŠkolní rok 2014/2015Obsah stránekFotogalerieŠkolní rok 2015/2016Obsah stránekFotogalerieŠkolní rok 2016/2017Obsah stránekFotogalerieŠkolní rok 2017/2018Obsah stránekFotogalerieŠkolní rok 2018/2019Obsah stránekFotogalerieŠkolní rok 2019/2020Obsah stránekFotogalerieŠkolní rok 2020/2021Obsah stránekFotogalerieŠkolní rok 2021/2022Obsah stránekFotogalerieŠkolní rok 2022/2023Obsah stránekFotogalerie






Rozloučení s 9. ročníkemZveřejněno 29. 6. 2020 11:45












Slavnostní zakončení šk. roku 
Tentokrát ve čtvrtek 25. června, poslední den před vydáním vysvědčení, jsme se sešli, abychom se rozloučili s žáky 9. ročníku na Obecním úřadě ve Voděradech od 17 hod. Nejdříve uvítal všechny přítomné p. ředitel Jiří Kalousek, po kterém pak představil postupně žáky 9. ročníku lehce s humorem třídní učitel Miroslav Strnad. Za třídu měl dobře připravený proslov Filip Zákravský, který připomenul některé společné zážitky z výletů, ze školy a poděkoval rodičům a učitelům za to, jak jsme je vedli ke zdárnému absolvování základní školy. Pak následovala prezentace, která vzala za srdce a vyloudila u kdekoho slzičku. Nakonec promluvil p. starosta, byl předán dárek od obce – flashdisk, květiny a pamětní list absolventům a třídnímu učiteli. Třídní učitel byl velmi překvapený, protože dostal od žáků třídy let balónem. Byli jsme rádi, že jsme toto vše mohli zorganizovat s ohledem na situaci s epidemií koronaviru. Závěr roku byl hektický, ale ve své podstatě vše dobře dopadlo a se ctí můžeme všechny děti a hlavně deváťáky propustit na prázdniny. Užijte si je ve zdraví a bez nehody. 

Léto klepe na dveřeZveřejněno 15. 6. 2020 9:53 | Napsal Mgr. Monika Vondrušková












Léto klepe na dveře 
Kalendář nám sice červen ukazuje již nějaký ten den, ale počasí se umoudřilo teprve nedávno, a tak jsme neváhali a nechali se letní atmosférou strhnout i při výuce. Naším úkolem byla výroba letních sandálků. Fantasii se meze nekladou, a tak vznikla nová kolekce letní obuvi oceněna značkou „Handmade in Voděrady“. Kolekce se vydařila, proto jsme neváhali a hned ji utíkali vyzkoušet na místní hřiště, kde jsme strávili i hodinu výuky. Ve třídě máme v letních dnech velké teplo, tak není divu, že děti rády chodí i s učebnici či pracovními listy ven. Tentokrát to byla vlastivěda, a co to bude příště, to teprve uvidíme. 

Pletení pomlázekZveřejněno 11. 3. 2020 18:47 | Napsal Mgr. Kateřina Nováková












Pletení pomlázek  
Haló, haló – volá JARO! Sice nám do 20. března zbývá ještě 10 dní, ale my se na něj už moc těšíme, a tak se pilně připravujeme. S jarem jsou spojené i Velikonoce a pletení pomlázek. A přesně na toto téma byl dnešní den zaměřen. Do školy k nám přijeli 2 šikovní pánové, kteří nám ukázali, jak se správně plete pomlázka. Poradili nám, kde a jak vybrat správné proutky, ukázali různé techniky pletení a zakončování. První 2 vyučovaní hodiny se vedoucí věnovali 1. - 3. třídě. Každý si mohl zkusit pletení pomlázky, někteří si ji dokonce mohli odnést domů. Navíc jsme se jako bonus dozvěděli i něco o pletení košíčků. Společně jsme také upletli jednu barevnou „švihadlovou“ pomlázku. Po svačině se poté vedoucí přesunuli do 4. a 5. třídy, kde si každý žák upletl vlastní pomlázku. Vždy se pracovalo na 2 stanovištích. Myslím si, že po dnešku se může pustit každý sám do pletení své vlastní pomlázky. Tatínkové a dědečkové tedy mohou mít volno nebo dělat pouze odborný dozor. 

Přehazovaní dívek 8. a 9. ročníkZveřejněno 10. 3. 2020 9:00 | Napsal Mgr. Tomáš Mucha












Přehazovaní dívek 8. a 9. ročník 
V pátek 28. února, těšně před lyžařským výcvikem, jsme s děvčaty druhého stupně vyrazili na další sportovní soutěž – v přehazované. Do Kostelce nad Orlicí zavítalo mnoho škol z celého okresu, aby poměřily své síly v této míčové hře. Ve velké tělocvičně se hrálo na třech hřištích, týmy byly rozděleny do dvou skupin, kde si všechny školy zahrály každý s každým. Do prvního utkání jsme naskočili proti Základní škole z Doudleb nad Orlicí, zápas se nám příliš nepovedl a ve dvou setech jsme podlehli 2:0. Další zápas na nás čekal favorit z Rychnova nad Kněžnou a to ZŠ Javornická. Až do konce zápasu jsme byli více než vyrovnaný soupeř, nicméně v konečném součtu to na výhru nestačilo a v obou setech jsme vždy těsně prohráli. Třetí zápas jsme odehráli proti Základní škole
Číst dál... 

Lyžařský výcvik - den pátýZveřejněno 5. 3. 2020 21:55 | Napsal Mgr. Tomáš Mucha












Lyžařský výcvik - den pátý 
Sjezdovka byla po ránu opět skvěle upravená a hlavně nesvítilo tolik sluníčko. Kvalitní podklad vydržel téměř do 12 hodin. Po obědě jsme se již prohrabávali na hnědý podklad sjezdovky. Registrujeme pokroky ve zdolávání svahu, avšak pády se nevyhýbají ani učitelům, natož dětem. I začínající lyžaři dokáží pilovat techniku na svahu do poslední chvíle. Osvědčila se nám dobrá příprava na tělesné výchově, nikdo nemá větší problémy s fyzickým fondem, nikoho nebolí nohy. Chválíme i rodiče za perfektně připravené a sehnané vybavení, nemuseli jsme řešit téměř žádné technické problémy s výbavou. Zítra nás čeká poslední, zkrácený den lyžování, počasí nemá být ideální. V bufetu utratíme zbytek kapesného, na chatě zdlábneme poslední oběd a pak hurá do svých domovů. Očekávejte nás chvíli před 15. hodinou. 

Lyžařský výcvik - den čtvrtýZveřejněno 4. 3. 2020 20:29 | Napsal Mgr. Tomáš Mucha












Lyžařský výcvik- den čtvrtý 
Po odpočinkovém úterý jsme ve středu vyrazili na svah a vydrželi jsme tam skoro celý den. Dnešní počasí přálo a tak přilákalo větší počet lyžařů. Dole u lanovky se tvořili fronty, museli jsme čekat delší dobu, než se dostaneme opět nahoru. Sluníčko svítilo, podmínky byly ideální, avšak odpoledne už kopec neměl ty správné parametry pro pohodovou a bezpečnou jízdu. U některých se projevila únava a tak většinu času trávili v přilehlé restauraci i bufetu, krátili si čas pojídáním různých pochutin a popíjení nápojů. Po příjezdu na chalupu jsme si dali oběd a následně se část dětí rozhodla využít polední klid pro odpočinek, jiní pro společenské hry ve společné místnosti. Únavu na sebe nedávají znát. Na závěr dne na nás čekala sladká tečka v podobě dukátových buchtiček. 

Lyžařský výcvik- den třetíZveřejněno 3. 3. 2020 21:41 | Napsal Mgr. Josef Kovaříček












Lyžařský výcvik- den třetí 
Dnešní den jsme pojali odpočinkově, lyžování jsme zvolili jen dopoledne. Předpověď počasí se bohužel naplnila, pršelo, avšak lyžování jsme nezanedbávali a jezdili do poslední chvíle. Nejtěžší máme za sebou, čekají nás už jen světlé zítřky, bude líp. Od středy mají být podmínky pro lyžování přívětivější. Odpoledne nás čekal výlet, děti se rozdělily na dvě skupiny. Jedni zvolili cukrárnu v Králíkách, druzí se rozhodli trávit čas na chatě a ještě pomohli panu správci s úklidem dřeva. Jako vždy je strava na vynikající úrovni, ubytování též nemá chybu, netradiční společenské hry jsou též na pořadu dne. Z bohatého výtěžku školního plesu jsme odměnili všechny děti energetickou bombou ve formě zákusku z králické cukrárny. 

Lyžařský výcvik- den druhýZveřejněno 2. 3. 2020 21:41 | Napsal Mgr. Tomáš Mucha












Lyžařský výcvik- den druhý 
Pondělní ráno nenabídlo zrovna přívětivé počasí, ale to nás neodradilo od první dopolední lyžovačky na lyžařském kurzu. Ihned po snídani jsme nastoupili do autobusu a vyrazili směr Buková hora. Po příjezdu na sjezdovku jsme se pustili rovnou do lyžování. Krásně upravený svah a prázdná sjezdovka, která neměla první hodinu chybu. První jízdy jsme si užívali, jen byla škoda, že trochu nepřituhlo, aby sníh nebyl tak těžký a netvořili se boule. Žáci zlepšovali své lyžařské dovednosti, pilovali techniku carvingových a smýkaných oblouků, u některých jedinců byl znát velký pokrok. Přilehlé bufety dneska opět praskaly ve švech, bylo potřeba doplnit energii všemožným způsobem. Sem tam se nám nevyhnuly ani pády (i vedoucích), ale vše se obešlo bez zranění. 

Lyžařský výcvik - den prvníZveřejněno 1. 3. 2020 22:07 | Napsal Mgr. Josef Kovaříček












Lyžařský výcvik- den první 
Opět po roce na lyžařském zájezdu v Heřmanicích absolvuje naše škola lyžařský výcvik. Čistě mužský tým instruktorů přivítal 28 žáků naší školy. Pět hodin na svahu nás totálně vysálo, neboť značné teplo udělalo se svahem divy. Těžký sníh, teplo a davy lidí - přesto jsme absolvovali mnoho jízd. Zkušení borci využívali přilehlé bufety, začátečníci pilovali s panem ředitelem mírný svah, ostatní najížděli kilometry na svahu. Největší pochvalu zaslouží čtvrté družstvo, všichni dnes poprvé stáli na lyžích, poprali se s tím na výbornou a dokonce sjeli i celou sjezdovku. Po příjezdu z lyžařského areálu na chalupu následovalo ubytování a vybalování věcí, které proběhlo v pořádku, a doufáme, že i v tomto duchu bude probíhat večerka. 

Přehazovaná 4. a 5. ročníkZveřejněno 12. 2. 2020 11:29 | Napsal Mgr. Tomáš Mucha












Přehazovaná 4. a 5. ročník 
V úterý 11. února jsme vyrazili na další soutěž, tentokrát na okresní kolo v přehazované pro 4. a 5. ročník. Ve sportovní hale v Kostelci nad Orlicí nás čekaly celkem 4 zápasy. Hrálo se na dva sety, každý do 20 bodů, v případě nerozhodného výsledku za stavu 19:19 se pokračovalo dále a vítěz musel získat o dva body navíc. První, zahřívací, utkání naši žáci odehráli proti Základní škole z Doudleb nad Orlicí, první set se nám nepodařil podle představ a prohráli jsme 13:20. Do druhého setu jsme vstoupili úspěšně a získali docela slušný náskok, bohužel ten se nám za stavu 17:12 nepodařilo udržet a nakonec jsme ztratili druhý set a zápas 17:20. Druhý zápas na nás čekal favorit turnaje, Základní škola RK Javornická, soupeř nám povolil pouze 13 bodů a zaslouženě zvítězil ve dvou setech. Další utkání jsme už ale zvládli v poměru 2:0 na sety, kdy jsme porazili Základní školu z Českého Meziříčí. Poslední, čtvrtý zápas bylo o co hrát. Pokud bychom zvítězili, měli jsme možnost bojovat o pohárová umístění. Bohužel nám nevyšel začátek obou setů a závěrečné utkání jsme prohráli 2:0 na sety proti Základní škole z Kostelce nad Orlicí. V celkovém součtu si odvážíme 4. místo. Žákům patří poděkování za vzornou reprezentaci školy a zaslouží si pochvalu za předvedené výkony. 



Školní kolo recitační soutěžeZveřejněno 30. 1. 2020 13:53












Recitační soutěž 
Dne 30. 1. 2020 proběhlo školní kolo recitační soutěže pro I. stupeň naší školy.  Předcházela mu třídní kola, ze kterých byli vybráni nejlepší žáci, aby se ucházeli o postup do okresního kola. Soutěže se zúčastnilo 8 žáků v 1. kategorii (2. a 3. ročník), ve 2. kategorii soutěžilo 7 žáků (4. a 5. ročník). Výsledky soutěže jsou následující: I. kat.: 1. Karolína Hrdá (3. r.), 2. Nela Kališová (3. r.), 3. Natálie Matysová (2. r.). II. Kat.: 1. Denisa Sokolová (4. r.), 2. Justýna Dynterová (4. r.), 3. Jiří Hruška (5. r.). Z prvních dvou míst recitující postupují do vyšší soutěže v Rychnově nad Kněžnou. Po vyhlášení vítězů byli na závěr odměněni i všichni ostatní, kteří se na soutěž připravovali. Postupujícím přejeme hodně úspěchů v uměleckém přednesu a dalších soutěžích.
Dne 30. 1. 2020 proběhlo školní kolo recitační soutěže pro I. stupeň naší školy.  Předcházela mu třídní kola, ze kterých byli vybráni nejlepší žáci, aby se ucházeli o postup do okresního kola. Soutěže se zúčastnilo 8 žáků v 1. kategorii (2. a 3. ročník), ve 2. kategorii soutěžilo 7 žáků (4. a 5. ročník). Výsledky soutěže jsou následující: I. kat.: 1. Karolína Hrdá (3. r.), 2. Nela Kališová (3. r.), 3. Natálie Matysová (2. r.). II. Kat.: 1. Denisa Sokolová (4. r.), 2. Justýna Dynterová (4. r.), 3. Jiří Hruška (5. r.). Z prvních dvou míst recitující postupují do vyšší soutěže v Rychnově nad Kněžnou. Po vyhlášení vítězů byli na závěr odměněni i všichni ostatní, kteří se na soutěž připravovali. Postupujícím přejeme hodně úspěchů v uměleckém přednesu a dalších soutěžích.                           




Zimní pobyt na horáchZveřejněno 28. 1. 2020 14:25 | Napsal Mgr. Lenka Nedvídková 












Zimní pobyt na horách 
Bartošovice v OH 19. – 23. 1. 2020. Letošní zima nás bílou peřinou moc neobdařila. Proto přípravy na tradiční zimní pobyt na horách 1. stupně byly doprovázeny obavami, jestli vůbec budeme s sebou potřebovat lyže a boby. Nepřestávali jsme ale věřit, doufat a přát si a stal se skoro zázrak. V sobotu, den před odjezdem, začaly padat první sněhové vločky a my tak věděli, že máme vyhráno! Lyžovat se bude! V neděli 19.1. jsme odstartovali na Hotelu Zemská brána čtyřdenní pobyt letos pod názvem Hry bez hranic. 74 dětí utvořilo 5 družstev rozlišených barevnými batikovanými šátky - žlutí Mimoni, modří Šmoulové, červení Červánci, oranžoví Tuty Fruty a zelení Zeleňáci bambuláci. Po dopolední lyžovačce na svahu a lyžařské školičce měly děti čas přímo nabitý legračními soutěžemi - Ručbob,
Číst dál... 




Velký úspěch děvčat na krajském kole ČEPS CupuZveřejněno 24. 1. 2020 17:45 | Napsal Mgr. Tomáš Mucha












Florbal Předměřice ČEPS CUP - krajské ko... 
V úterý 14. ledna jsme vyrazili do Předměřic nad Labem okusit chuť krajského finále ve florbale. Ve velké hale jsme se utkali s pěti nejlepšími školami z kraje, které postoupili, stejně jako my, přes okresní kolo. Systém turnaje se hrál každý s každým, výsledné pořadí určila tabulka a při stejném počtu bodů rozhodoval vzájemný zápas, popř. skóre. Turnaj jsme začali s holkami z Dobrého, které jsme dobře znali z okresního kola. Dostali jsme se brzo do vedení, a když už to vypadalo, že utkání zvládneme, tak jsme pár vteřin před koncem dostali branku na konečných 1:1. Další zápas v pořadí jsme hráli se Základní školou z Cerekvice, bohužel jsme však nedokázali uhrát ani bodík, utkání jsme prohráli 1:4. Tohle byly naše jediné, a zároveň poslední ztráty. Další střetnutí se nám podařilo jen těšně vyhrát 4:3, kdy jsme jako jediní porazili celkové vítězky turnaje, holky z Bezručky. Předposlední zápas jsme si hravě poradili s holkami ze ZŠ Pilníkov, kdy jsme celý zápas drželi „taktovku“ a zvítězili 4:0. Poslední utkání jsme museli vyhrát, pokud jsme chtěli pomýšlet na pódiová umístění. Dlouhou dobu se nám nedařilo vstřelit vedoucí branku, soupeřky jsme tlačili, ale branka ne a ne padnou. V půlce zápasu jsme se nakonec prosadili, v závěru jsme přidali ještě jednu, uklidňující branku a nakonec naše holky zvítězili 2:0. V celkovém součtu jsme uhráli 10 bodů, za 3 výhry, 1 remízu a 1 prohru. Tento bodový zisk nám zaručil krásné, 3. místo! V konkurenci větších škol jsme se jistě neztratili, holky bojovaly a zaslouží si pochvalu za předvedené výkony. 




Vánoční diskotékaZveřejněno 21. 12. 2019 10:13












Vánoční diskotéka 
V poslední školní den v roce 2019 žáci 9. ročníku i s novou spolužačkou zorganizovali vánoční diskotéku. Po důkladných přípravách vše vypuklo po svačině, kdy jako první přivítali všechny žáky a členy učitelského sboru spolu s panem ředitelem a popřáli, ať si to všichni užijí. Skladby byly voleny podle věku dětí, ale určitě zazněly i ty moderní a nejznámější písně. Byly prokládány různými a zajímavými soutěžemi, ve kterých si zahráli kromě žáků i učitelé. Uvádím některé z nich: židličkovaná, živá mumie, tanec párů s jablkem, lovení jablka ve vodě, pojídání zmrzliny, atd. Zatancovali jsme si mašinku a Letkis. Bylo také připraveno i nějaké pohoštění, které nás naladilo na vlnu a vůni přicházejících vánočních svátků. Z úsměvů ve tvářích by se dala vyčíst spokojenost s připraveným programem a doufáme, že si všichni dostatečně zatancovali a vybili svoji energii. Rád bych poděkoval žákům devítky za přípravu této akce a také bych i za ně popřál všem dětem, jejich rodičům a také i zaměstnancům školy příjemné prožití Vánoc, bohatého Ježíška, spoustu klidu a pohody a to vše hlavně bez nehody. 




Předvánoční sportovní denZveřejněno 19. 12. 2019 18:51 | Napsal Mgr. Josef Kovaříček












Předvánoční sportovní den 
Čtvrtek se nesl na naší škole ve znamení sportování. Pro 6. - 9. ročník jsme v tělocvičně připravili vánoční sedmiboj družstev. Kapitáni si v předstihu vylosovali složení svých týmů a potom se celé dopoledne potili na jednotlivých stanovištích. Trojskok, hod medicinbalem vzad, slalom s florbalovou hokejkou, šplh na tyči, překážková dráha na čas, sed – leh u žebřin, střelba na koš v košíkové, která dala všem pořádně zabrat. Zvítězil tým ve složení Martin Č., Jakub Ř., Filip M., Adam W., Monika B., Nikola M, Sabina J. a Marcel B., který obdržel po skončení na památku zlaté medaile. Poté se všichni utkali ve vzájemných zápasech v halové kopané. Závěr patřil florbalu. Na úplný závěr učitelé za mohutného povzbuzování celé školy se postupně (bez přestávek!!) utkali s třemi nejlepšími týmy z vyřazovacích bojů. Nečekaně ve všech zápasech byli žáci poraženi, přiznat musíme, že největší zásluhu na tom ovšem měla p. učitelka Lenka, která sama vstřelila 5 branek. Jsme rádi, že děti si celý den užily a již se těší na další pokračování v jarních měsících. 




Beseda o JordánskuZveřejněno 19. 12. 2019 13:20 | Napsal Mgr. Tomáš Mucha












Beseda o Jordánsku 
Ve čtvrtek 18. 12. k nám do základní školy zavítala paní Novotná, aby nám vyprávěla o svých zážitcích na cestě po Blízkém východu - Jordánsku. Jejich výprava byla celkem šestičlenná. Před samotnou přednáškou proběhla projektová výuka, kdy žáci měli vypracovat pracovní list a dohledat potřebné informace o Jordánsku. Po ročnících se žáci rozdělili do tříčlenných skupin, k práci využívali mobilní telefony popřípadě počítač a z vyhledaných dat poté tvořili projekt. Pak následovala přednáška. Hned na začátku jsme se dozvěděli základní geografické informace o Jordánsku, kdy se paní Novotná postupně ptala žáků, jestli znají správnou odpověď. Přednáška trvala asi hodinu a postupem času jsme viděli fotografie a videa z různých částí země. Celé Jordánsko dokázali od severu až po jih procestovat. Viděli jsme obrázky ubytování, které bylo na úrovni „lowcost“ hotelu, dozvěděli jsme se něco o místní kuchyni, viděli jsme velké množství památek z předchozích významných obdobích historie a nakonec jsme se dostali až k Mrtvému moři, kde naše putování po Jordánsku končilo. Paní Novotné patří velké poděkování, že se s námi podělila o své zážitky a poznatky z cest a budeme se těšit na další zajímavou přednášku. 




Halová kopaná ve VoděradechZveřejněno 16. 12. 2019 9:02 | Napsal Mgr. Josef Kovaříček












Halová kopaná ve Voděradech 
Již tradičně si dávají dostaveníčko před Vánocemi u nás ve Voděradech šesťáci a sedmáci, aby poměřili své síly v halové kopané. Tentokrát dorazilo sedm škol, hrálo se ve dvou skupinách a poté vyřazovacím způsobem. Naše škola byla tentokrát v nevýhodě, neboť jsme museli složit tým jen ze žáků šestého ročníku a jednoho páťáka, navíc polovina hráčů kopanou vůbec nehraje. I proto nám bylo souzeno jen poslední 7. místo. Vítězem se stala ZŠ Javornická z Rychnova n. Kn., když porazila ve finále ZŠ Častolovice až na penalty. Třetí místo si odvezlo mužstvo ze ZŠ Opočno, když porazili Gymnázium Dobrušku. Páté místo si zajistila v normální hrací době škola z Dobrého. 




Prevence s OD5K10Zveřejněno 12. 12. 2019 9:34












Prevence s OD5K10 
Po půl roce ve středu 11. 12. nás opět navštívili pracovníci společnosti OD5K10 z Rychnova nad Kněžnou, aby pracovali s třídními kolektivy na 2. stupni naší školy. Primární prevence slouží k tomu, aby se žáci seznamovali s možnými riziky, které jim společnost může přinášet. Hlavně je to o tom, jak těmto rizikům čelit. 6. ročník se zaměřil na šikanu, v 7. ročníku si povídali o alkoholu a kouření. V 8. ročníku bylo tématem drogy a nakonec v 9. ročníku se zabývali sektami a náboženstvím. Témata lektorovali pan Jiří Vrba a slečna Miriam Seidlová. Aktivní zapojení do besedy a klid ve třídě svědčí o tom, že témata žáky zajímají, a že si (alespoň doufáme), nějaké nové informace odnášejí. 




Adventní výstavaZveřejněno 11. 12. 2019 12:13 | Napsal Mgr. Lenka Nedvídková 












Adventní výstava 
Vánoce se kvapem blíží! Advent je v plném proudu, navštívili nás čerti, Mikuláš a anděl, máme za sebou i slavnostní rozsvěcování vánočních stromků, navštěvujeme vánoční trhy, ale také adventní koncerty nebo vánoční dílny. I my jsme s žáky vytvořili v rámci projektového dne Advent řadu krásných povedených výrobků, ze kterých jsme vyzdobili vestibul naší školy a jste srdečně zváni ke shlédnutí celé výstavy. Všem přejeme poklidné poslední dva předvánoční týdny, příjemně prožité vánoční svátky a do nového roku 2020 hlavně zdraví a štěstí. 




Halová kopaná v RokytniciZveřejněno 11. 12. 2019 8:54 | Napsal Mgr. Tomáš Mucha












Halová kopaná v Rokytnici 
V úterý 10. prosince se konalo okresní kolo v halové kopané v Rokytnici v Orl. h. Do turnaje bylo přihlášeno 8 škol z celého okresu. Hrály se dvě skupiny po čtyřech týmech, ve skupině odehrál svůj zápas každý s každým, následovaly vyřazovací boje v pavouku. Do semifinále postupovaly dvě školy z prvního a druhého místa. První zápas jsme odehráli proti ZŠ České Meziříčí. Kluci na úvod vyhráli v poměru 4:1. Druhý zápas na nás čekala Základní škola z Častolovic, i další utkání chlapci zvládli a soupeře porazili výsledkem 6:0. V další fázi turnaje se ukázalo, že nám dvě výhry stačili na to, abychom skončili ve skupině na prvním místě. Poslední zápas ve skupině tedy pro nás už o nic nešlo, jenže jsme opět navázali na předchozí povedené výkony a porazili ZŠ Rychnov Masarykova 2:0. První místo v tabulce nám přisoudilo v semifinále Základní školu z Opočna. Dlouho to vypadalo na bezbrankovou remízu, jenže ke konci jsme dostali smolnou branku. V úplném závěru ještě Opočno pojistilo svůj náskok a my jsme tím byli odsouzeni k zápasu o 3. místo. V něm jsme opět narazili na Základní školu České Meziříčí, v úvodu se nám podařilo vstřelit rychlý gól. Už to vypadalo, že utkání zvládneme a skončíme na konečném 3. místě, jenže v závěru jsme dostali zbytečnou branku a zápas směřoval do penaltového rozstřelu. V tom byli úspěšnější kluci z Meřiče a na nás zbylo nepopulární 4. místo. Umístění pro nás bylo menším zklamáním, podle toho, jak se turnaj vyvíjel. Všem žákům patří velké poděkování za reprezentaci školy a zaslouží si pochvalu za předvedené výkony. 




Další články...



			Mikuláš



			Pohádka o králi Slabikáři



			Vyhodnocení Zážitkogramu



			ČEPS CUP - chlapci ze 4. a 5. ročníku



Strana 1 z 3ZačátekPředchozí123DalšíKonec


Hlavní menuKontaktyJídelníčekRozvrhŠkola onlinePřihlášení k e-mailuZvonění

hodina   7:20 -   8:05
hodina   8:15 -   9:00
hodina   9:20 - 10:05
hodina 10:15 - 11:00
hodina 11:10 - 11:55
hodina 12:05 - 12:50
hodina 13:00 - 13:45
hodina 13:55 - 14:40
Termíny prázdnin 2023/2024



Začátek
4. 9.


Podzimní
26. 10. a 27. 10.


Vánoční
23. 12. - 2. 1.


1. pololetí do
31. 1.


Pololetní
2. 2.


Jarní 
4. 3. - 10. 3.


Velikonoční
28. 3.


Konec výuky
28. 6.


Hlavní
29. 6. - 1. 9.


Kalendář akcí
Užitečné odkazy




Obec Voděrady


MŠ Houdkovice


ZŠ a MŠ Lično


ZŠ a MŠ Přepychy


Biologická olympiáda


Zeměpisná olympiáda


Fyzikální olympiáda


Fyzika - výukové programy ČEZ


ZUŠ Opočno



Rozhledna Osičina




Náhodný obrázek









 

 
 
 

 

 

 

 
 Přihlášení


Uživatelské jméno



Heslo



Pamatuj si mě






 



			Zapomenuté heslo?



			Zapomenuté jméno?







Počítadlo
 




Prohlášení o přístupnosti
Obsah ZŠ a MŠ Voděrady  
Vytvořil Daniel Beneš  © 2012 - 2018, e-mail: 
Tato e-mailová adresa je chráněna před spamboty. Pro její zobrazení musíte mít povolen Javascript.
 
Outsourcing IT, servis výpočetní techniky, poradenství.








