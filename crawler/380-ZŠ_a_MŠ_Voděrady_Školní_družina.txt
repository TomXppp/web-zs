







ZŠ a MŠ Voděrady - Školní družina
























































  





Základní školaMateřská školaŠkolní družinaŠkolní jídelnaPro žáky





Školní družinaAktualityDokumenty ŠDKontakt - Omlouvání žákůFotogalerieArchívŠkolní rok 2012/2013FotogalerieŠkolní rok 2013/2014Obsah stránekŠkolní rok 2014/2015FotogalerieObsah stránekŠkolní rok 2015/2016Školní rok 2016/2017FotogalerieObsah stránekŠkolní rok 2017/2018FotogalerieObsah stránekŠkolní rok 2018/2019FotogalerieObsah stránekŠkolní rok 2019/2020FotogalerieObsah stránekŠkolní rok 2020/2021Obsah stránekFotogalerieŠkolní rok 2021/2022Obsah stránekFotogalerieŠkolní rok 2022/2023Obsah stránekFotogalerie






 

Provoz ŠJ přes jarní prázdniny 

Provoz ŠJ přes Velikonoční prázdniny

Provoz ŠD přes jarní prázdniny

  

 

 







Vánoční laděníZveřejněno 22. 12. 2023 16:23 | Napsal Kateřina Rubáková, Dis.












Vánoce 
A jsou tu opět po roce… Pro většinu z nás nejkrásnější svátky v roce. Ani my ve družině jsme neotáleli a vyzdobili jsme si družinu adventním kalendářem s drobností pro radost, ozdobili jsme si stromeček, vystavili jsme škrtací kalendář a počítáme, kolik ještě dní do Vánoc. Napsali jsme dopis Ježíškovi, vyrobili jsme vánoční přání, malovali jsme dřevěné ozdoby na stromek do vestibulu. Pro správnou vánoční atmosféru posloucháme vánoční písničky a koledy, povídáme si, kdo už peče doma cukroví a moc se společně těšíme na tyto kouzelné dny. Poslední letošní den ve škole nás navštívil Ježíšek a byl velmi bohatý. Nadšené tváře a rozzářená očička jsou tím nejhezčím dárkem pro nás, pro vychovatelky. Teď nám nezbývá nic jiného, než všem popřát veselé Vánoce, pevné zdraví a vstup do nového roku tou správnou nohou! 

První sněhové radovánkyZveřejněno 22. 12. 2023 16:22 | Napsal Kateřina Mrázková, Dis.












První sníh 

Letošní sněhová nadílka nás nenechala dlouho čekat a my se s radostí mohli vydat s lopatami na kopec. Nadšené tváře s úsměvem od ucha k uchu užívaly sněhu plnými doušky, kopec si sjely několikrát. Kdo neměl vhodné oblečení, mohl alespoň postavit sněhového kamaráda. Někdo zase vytvářel ze svých stop ve sněhu různé obrazce. Když počasí nepřeje zimním radovánkám, projdeme se alespoň zimním lesem, chodíme se dívat ke krmelci a k domečkům. Bohužel, sníh dlouho nevydržel a nám nezbývá nic jiného, než čekat na další nadílku. Snad se brzy dočkáme 

DravciZveřejněno 4. 12. 2023 7:03 | Napsal Kateřina Mrázková, Dis.












Dravci 
V pondělí 27. 11. 2023 nás navštívil pan Lukáš Vašata, který si pro nás připravil besedu nejen o sokolnictví, fretkování, ale i o myslivosti a kynologii. Besedu zahájil troubením na lesní roh „borlici“. Velmi zajímavým způsobem začal žákům povídat, proč za námi do školy přijel. Žákům pomocí ilustrací ukázal na tabuli druhy dravců, a jakým způsobem je rozdělujeme. Vše prokládal velmi živě svými zážitky z této oblasti a tím si získal stoprocentní pozornost všech žáků. Co by to bylo za besedu, aby si s sebou nepřivezl živou ukázku. Z přepravky vytáhl výra velkého, kterému říká Kuba. Vzal si ho na rukavici, představil a řekl o něm pár zajímavostí. Z oblasti sokolnictví nám pověděl, jaké dravce nízkého letu sokolníci používají. Patří sem například Krahujec obecný a Jestřáb lesní. Na konci besedy, která probíhala uvnitř, nám vyprávěl zážitek, jak ulovit zajíce s pomocí dravce. Jako třešinku si pro nás pan Vašata připravil živou ukázku letu dravce pro potravu. Přesunuli jsme se na hřiště, kde nám ukázal dravce, kterého poslal vzhůru ulovit potravu, ta byla připevněna ke dronu. Lov byl úspěšný a pro nás to byl neuvěřitelný zážitek. Dalšího dravce, kterého nám představil, bylo káně harrisova. S paní učitelkou jsme měly jedinečnou možnost vzít si ho na rukavici a vyslat ho k letu. Po celou dobu mu parťáka dělal jeho pes a fretky. 

Setkání s myslivcemZveřejněno 31. 10. 2023 8:04 | Napsal Kateřina Mrázková, Dis.












Setkání s myslivcem 
V pátek 20. 10. nás navštívila maminka jednoho žáka Eva Ešpandrová, která byla tak hodná a ochotná pro nás připravit besedu na téma „Myslivost“. Vše vychází z našeho celoročního projektu „Máme rádi zvířata“, který se v tomto měsíci zaměřuje na lesní zvířata. Připravila si pro nás spoustu obrázků zvířat, které můžeme v našich lesích potkat. Žáky také velice zaujala názornými ukázkami paroží, které si mohli vzít do rukou a důkladně prohlédli. O nich nám pověděla, odkud je má a jaké zvíře je na sobě nosí. Co bylo zajímavé a poučné, byly zvuky zvířat. Našim úkolem bylo poznat, která zvěř zvuk vydává a následně ji poznat na obrázcích. U některých jsme byli docela překvapeni, protože bychom to vůbec nečekali. Zároveň jsme se ale mohli dozvědět i to, jak se o zvířata můžeme nejen v zimě, ale během celého roku starat. Na konci celé besedy si žáci mohli vyzkoušet myslivecký klobouk a vyfotit se v něm před plátnem s lesní tématikou. Odnášeli jsme si nejenom omalovánky, které nám paní Ešpandrová věnovala, ale i nové poznatky a zajímavosti o lesní zvěři. Ještě jednou tímto děkujeme! 

Barevný podzimZveřejněno 31. 10. 2023 8:01 | Napsal Kateřina Rubáková, Dis.












Barevný podzim 
Letošní podzim je opět krásně barevný, co je však neobvyklé, vzhledem k datu, jsou teploty. A my toho využíváme, co můžeme. Chodíme pravidelně do lesa k domečkům, nachystat je na zimu a sníh, kterého se snad později dočkáme, chodíme krásnou mechovou cestičkou, sbíráme zabarvené listy, žaludy i kaštany, ze kterých jsme vyrobili krásné barevné pavučinky. Nezapomínáme využívat fotbalové hřiště na hry, jako jsou například Evoluce, Ovečky, Molekuly, fotbal, hod míčem, podbíhání pod lanem,… Také jsme vyráběli draky, jako každý podzim. Z projektu školní družiny máme na měsíc říjen téma „Lesní zvířata“ a proto žáci tvořili ve skupinách les a jeho zvířata. Myslíme, že se výsledek povedl. Blížící se Halloween nás přivedl k myšlence vytvořit na toto téma i kočky. Tak snad nás nebudou ve škole strašit. Následující listopad nás už pomalu začne lákat na vánoční čas, připomeneme Dušičky, pozveme Martina na svém koni, aby přivezl bílou pokrývku, a budeme se pomalu těšit na to nejkrásnější (snad pro většinu z nás) období v roce! 

Den malování mandalZveřejněno 21. 9. 2023 20:57 | Napsal Kateřina Rubáková, Dis.












Den malování mandal 
Slovo “mandala” pochází z nejstaršího indoevropského jazyku sanskrtu a znamená “kruh neboli střed”. Motivem kruhu je lidstvo fascinováno od nepaměti, a není divu, jelikož kruhový princip je ve světě všude, ať už ve tvarech, v pohybu nebo v čase. Den malování mandal připadá celosvětově na 20. září a slaví se už od roku 2005. My v družině jsme se rozhodli tento den „oslavit“ také a jak jinak, než malováním a tvořením mandal. Nejprve jsme mandaly vybarvovali pastelkami, fixami. Takzvaný „land art“, umělecký směr z 60. let, vytvořili žáci během pobytu v lese z přírodnin, které v lese našli. Krásné originální nápadité mandaly, při kterých žáci rozvíjejí svou fantazii, zdobí les. Ve družině jsme pokračovali ve dvojicích s malováním a tentokrát vodovými barvami. Tak se příští rok přidejte k nám a 20. září tvořte mandaly také. 




Hlavní menuKontaktyJídelníčekRozvrhŠkola onlinePřihlášení k e-mailuTelefony




Ředitelna


494 384 528




Sborovna


494 384 945




Mateřská škola


494 384 552




Mateřská škola


770 113 114




Školní družina 1


499 111 102




Školní družina 2


499 110 025




Školní jídelna


494 384 180




Kuchyň


499 111 101




Účetní


499 111 100




Kabinet Čj a Vv


499 111 103



Zvonění

hodina   7:20 -   8:05
hodina   8:15 -   9:00
hodina   9:20 - 10:05
hodina 10:15 - 11:00
hodina 11:10 - 11:55
hodina 12:05 - 12:50
hodina 13:00 - 13:45
hodina 13:55 - 14:40
Termíny prázdnin 2023/2024



Začátek
4. 9.


Podzimní
26. 10. a 27. 10.


Vánoční
23. 12. - 2. 1.


1. pololetí do
31. 1.


Pololetní
2. 2.


Jarní 
4. 3. - 10. 3.


Velikonoční
28. 3.


Konec výuky
28. 6.


Hlavní
29. 6. - 1. 9.


Kalendář akcí
Užitečné odkazy




Obec Voděrady


MŠ Houdkovice


ZŠ a MŠ Lično


ZŠ a MŠ Přepychy


Biologická olympiáda


Zeměpisná olympiáda


Fyzikální olympiáda


Fyzika - výukové programy ČEZ


ZUŠ Opočno



Rozhledna Osičina




Náhodný obrázek









 

 
 
 

 

 

 

 
 Přihlášení


Uživatelské jméno



Heslo



Pamatuj si mě






 



			Zapomenuté heslo?



			Zapomenuté jméno?







Počítadlo
 




Prohlášení o přístupnosti
Obsah ZŠ a MŠ Voděrady  
Vytvořil Daniel Beneš  © 2012 - 2018, e-mail: 
Tato e-mailová adresa je chráněna před spamboty. Pro její zobrazení musíte mít povolen Javascript.
 
Outsourcing IT, servis výpočetní techniky, poradenství.








