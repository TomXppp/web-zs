







ZŠ a MŠ Voděrady - Obsah stránek










































































  





Základní školaMateřská školaŠkolní družinaŠkolní jídelnaPro žáky





Základní školaAktualityZákladní informaceÚřední deska a dokumenty školyHistorie školySoučasnostFotogalerieVýchovný poradceMetodik prevence - schránka důvěryŠkolská radaŠkolní parlamentZájmová činnostLyžařský výcvikHospodářská činnostNapsali o násArchívŠkolní rok 2012/2013Obsah stránekFotogalerieŠkolní rok 2013/2014Obsah stránekFotogalerieŠkolní rok 2014/2015Obsah stránekFotogalerieŠkolní rok 2015/2016Obsah stránekFotogalerieŠkolní rok 2016/2017Obsah stránekFotogalerieŠkolní rok 2017/2018Obsah stránekFotogalerieŠkolní rok 2018/2019Obsah stránekFotogalerieŠkolní rok 2019/2020Obsah stránekFotogalerieŠkolní rok 2020/2021Obsah stránekFotogalerieŠkolní rok 2021/2022Obsah stránekFotogalerieŠkolní rok 2022/2023Obsah stránekFotogalerie






Poslední zvoněníZveřejněno 28. 6. 2018 13:34 | Napsal Mgr. Markéta Kupková












Poslední zvonění 
Jelikož se školní rok pomalu, ale jistě chýlí ke konci, čekalo dnes deváťáky jejich poslední zvonění. Svoje téma si zvolili ve stylu retro - jak ve stylu oblečení, tak hudbou, která je doprovázela celou školou. Vše započalo na 1. stupni a poté jsme se přesunuli na 2. stupeň. Pokračovali jsme do mateřské školky i do místního obchodu. Cestou jsme potkávali i místní obyvatele, kteří nám popřáli hodně štěstí na střední škole. V každé třídě jsme se představili, pomalovali jsme všechny žáky, aby na nás nezapomněli a postříkali jsme je vodou s octem. V osmém ročníku jsme všechny žáky pasovali na budoucí deváťáky a předali jim štafetu a bryndáček 9. ročníku. Společně jsme si poslední zvonění užili. 

Zakončení školního rokuZveřejněno 28. 6. 2018 13:24 | Napsal Mgr. Markéta Kupková












Zakončení školního roku 
Ve čtvrtek dne 28. 6. se celá škola shromáždila v jídelně na slavnostním zakončení školního roku 2017/2018. Byly předány ceny od třídních učitelů pro nejlepší žáky, ale také za reprezentaci školy na sportovních, výtvarných i vědomostních soutěžích. Ředitel zhodnotil celý školní rok a seznámil nás s celkovým prospěchem a výsledky jednotlivých tříd. Poté přišlo na řadu rozloučení s devátým ročníkem. Byly jim předány pamětní listy a Přemysl Pinkas s Vítkem Růžičkou měli připravený proslov za 9. ročník. Následovalo video a prezentace s fotkami, které ukazovaly, jak roztomilí byli jako děti, ale zároveň jak rychle vyrostli v deváťáky. Po skončení tohoto videa nezůstalo jedno oko suché. A aby toho nebylo málo, připravili jsme si i odměny pro zaměstnance kuchyně, protože jejich výtečné obědy budou všem deváťákům chybět. Každá z kuchařek obdržela vařečku s věnováním a hlavní kuchařka Martina Pekáčová obdržela šerpu za nejlepší kuchařku. Celé rozloučení se neslo ve vzpomínkovém duchu a myslím si, že všichni hodnotíme tento školní rok pozitivně a budeme na něho rádi vzpomínat. Připomínat si to, co se povedlo, ale i to co se nepovedlo a do příštího roku půjdeme s novým elánem. 

Turistický sportovní denZveřejněno 27. 6. 2018 14:16













Turistický sportovní den 
V pondělí 25. 6. 2018 se žáci 1. stupně vydali po lesní cestě do mateřské školy v Houdkovicích. Bylo pěkné ráno a cesta nám rychle utíkala. V mateřské škole nás přivítala paní ředitelka a s paní učitelkou Muchovou jsme si prohlédli třídy. Ostatní mezi tím jezdili na kolotoči, houpali se na houpačce, hráli si s malými kamarády a opékali si vuřty. Velkým překvapením byly nanuky, které paní ředitelka rozdala všem. Před odchodem paní starostka předala dětem malý dárek. Příjemně strávený letní den jsme zakončili dobrým obědem.
  

Výlet 8. ročníku do KarlštejnaZveřejněno 26. 6. 2018 12:45 | Napsal Mgr. Lucie Bobišová












Výlet 8. ročníku 
Výlet osmého ročníku začal ve středu 20. 6. v Týništi na vlakovém nádraží, z kterého jsme v 8:30 vyjeli do Karlštejna. Cesta proběhla i přes několik přestupů bez problémů, vlaky na sebe navazovaly, a tak jsme již před 12. hodinou byli v Karlštejně. Pěšky jsme se přesunuli do kempu, kde jsme se ubytovali, někdo v chatce, někdo v karavanu a poobědvali jsme z vlastních zásob. Počasí bylo parné, proto jsme několikrát skončili v řece. Seznamovali jsme se s kempem, hráli volejbal, někteří tenis a fotbal. Odpoledne jsme se vydali na procházku k nedalekému hradu Karlštejn, kde jsme si dali výbornou zmrzlinu. Velkou radost nám udělalo objevení obchodu s anglickými potravinami, nakoupili jsme si zde věci, které jsme poprvé ochutnali letos v Anglii. Ve čtvrtek byl na programu pěší výlet k lomům Velká a Malá Amerika. Na cestu jsme se vydali v 10 hodin dopoledne pěšky. Někteří po ujití pár desítek metrů vypadali, že se nedožijí zítřka, proto nás nakonec po skupinkách nabíralo auto, které nás dovezlo až skoro k lomům. Prošli jsme se procházkou kolem nich a po turistické cestě jsme se vraceli přes Karlštejn zpátky do kempu, kam jsme dorazili ve tři odpoledne. Společně jsme se zchladili v řece, osvěžili se melounem a až do večera si užívali pohody, sportování a bufetu v kempu. Třetí den jsme předali karavany a chatky a přejeli vlakem do Prahy. Zde nás lákaly obchody v Palladiu. Zůstali jsme zde na oběd, každý si něco nakoupil, potkali jsme zde vítězku Superstar Terezu Maškovou, s kterou se někteří vyfotili. Pak už byl čas vyrazit na nádraží, abychom stihli vlak. Dojem z Prahy nám bohužel zkazil déšť, který nás zastihl zrovna, když jsme se přesouvali na nádraží. Z Prahy už jsme jeli přímým vlakem do Týniště, kde na nás už čekali rodiče. Výlet jsme si užili, proběhl bez problémů, až na nechuť ujít pár kilometrů, musím všechny pochválit, že se chovali perfektně. 

Třídní výlet 9. ročníku do Českého rájeZveřejněno 25. 6. 2018 12:37 | Napsal Mgr. Markéta Kupková












Výlet 9. ročníku 
Na náš poslední školní výlet jsme vyrazili ve středu 20. 6. z Týniště nad Orlicí. Cestovali jsme vlakem přes Nymburk a Mladou Boleslav až jsme kolem poledne dorazili do kempu Zelené údolí v Mladějově v Čechách. Počasí nám přálo, takže jakmile jsme se ubytovali a vyrazili jsme směr Trosky, které byly od našeho kempu vzdálené přibližně 5 km. Cesta nám rychle utíkala a zanedlouho jsme dorazili na hrad, kde někteří absolvovali prohlídku na Pannu a Babu. Cestou zpět jsme se posilnili borůvkami. V kempu jsme se vybláznili v krásném bazénu. První den rychle utekl a už jsme se těšili na další. Druhý den jsme začali snídaní formou švédských stolů a po skvělé snídani jsme se vydali turistickou stezkou do Prachovských skal, vzdálených asi 5 km. Před vstupem do skal jsme si vychutnali
Číst dál... 

Výlet 7. ročníku na SečZveřejněno 25. 6. 2018 9:31












Výlet 7. ročníku 
Ve dnech 20. - 21. 6. 2018 jsme navštívili přehradu Seč. První den jsme se všichni sešli na nádraží v Týništi nad Orlicí a odjeli do Pardubic. Z Pardubic jsme autobusem odjeli do Chrudimi, kde jsme navštívili Regionální muzeum. Paní průvodkyně nám připravila prezentaci o historii města a poté nás provedla po městě, kde nám ukázala: kostel Nanebevzetí Panny Marie, radnici, starou baštu a morový sloup. Po prohlídce jsme pokračovali autobusem směrem na Seč. Když jsme dorazili, tak jsme postavili stany a šli jsme se podívat k vodě, kde jsme se vykoupali a zahráli jsme si bahnovou válku, bylo to super. Během dne jsme hráli fotbal a odpočívali. K večeři jsme měli kuře na paprice s hranolkami a čaj. Chvíli po večeři jsme se šli podívat na zříceninu hradu Oheb. Procházeli jsme podél Seče lesem a u hráze přehrady bylo vidět mnoho ryb. Na zřícenině byl krásný výhled na Seč a okolí. Když jsme se vrátili, tak jsme ještě šli hrát fotbal a postupně jsme se připravovali na spaní. Druhý den jsme měli ke snídani párky s rohlíkem nebo chlebem. Po snídani jsme si šli zahrát přehazovanou a potom městečko Palermo a to jsme si také užili. K obědu byla svíčková s knedlíkem. Po obědě jsme si sbalili věci a ještě naposledy jsme šli k vodě, kde jsme se brouzdali a házeli žabky. Potom jsme jeli vlakem zpátky do Týniště nad Orlicí a auty domů. Počasí nám krásně vyšlo. (Napsaly - Aneta Jičínská a Karolína Helanová) 

Cyklovýlet 2. ročníku s nocováním ve školeZveřejněno 22. 6. 2018 9:32 | Napsal Mgr. Lenka Nedvídková 












Cyklovýlet 2. třídy 
Když se sejde skvělá parta dětí se stejně skvělými rodiči, je radost pro ně vymyslet cokoliv… Třeba i výlet na kolech! Už jsme ho plánovali dlouho, ale 2. ročník a počet 22 dětí na silnici, to jsou obavy větší než samotná chuť. Jenže někdy člověk zkrátka musí „skočit - zariskovat“, aby zažil něco úžasného, a v našem případě to opravdu stálo za to! Den „D“ nastal ve ČT 21.6. Ráno jsme se sešli s 19 dětmi a 8 rodiči u školy. První zastávka byla v Černíkovicích u rybníka. Pokračovali jsme okolo kostela na Solnici, kde jsme měli domluvenou prohlídku tamní školy s obědem. S plnými bříšky jsme spěchali do Ještětic na zmrzlinu. Po příjemném osvěžení v parném dni jsme vyrazili dál do Hrošky, kde nás čekalo osvěžení ještě příjemnější. Zajeli jsme ke koupališti s volně přístupným dětským
Číst dál... 

Výlet šestky do Aquacentra v PardubicíchZveřejněno 22. 6. 2018 7:25 | Napsal Mgr. Alice Linhartová












Výlet 6. ročníku 
Dne 19. 6. se žáci 6. ročníku zúčastnili třídního výletu do Pardubic. Navštívili jsme ekologické centrum Paleta a aquacentrum. V ekologickém centru Paleta jsme si vybrali program s názvem Mikrosvět, ve kterém jsme celkem strávili 2 hodiny, nejdříve jsme si prohlédli nějaká zvířata, poté si řekli, co přesně máme hledat, a naučili se zacházet s digitálním mikroskopem, poté jsme si už chodili ven pro vzorečky a zkoumali je. Na konci už jsme si jen promítli 30 nejlepších obrázků, z každého týmu 10. Poté jsme se už rychle přesunuli do aquacentra, kde jsme strávili 4 a půl hodiny. Všichni jsme si moc užili divokou řeku, tobogan, skluzavku, 50m plavecký bazén, vířivku, dětský bazén, skokanské můstky a horolezeckou stěnu. No a nakonec přišel ten okamžik, kdy se jelo z Pardubic zpět do Opočna. Výlet byl fajn. (napsali - Kristýna Šimková, Veronika Forejtková a Štěpán Murka) 

Svět práceZveřejněno 20. 6. 2018 13:30












Svět práce 
Předmět Svět práce je o povolání, finanční gramotnosti, podnikání, sociální politice, zaměstnanosti, nezaměstnanosti a tak dále. Dost bylo povídání celý rok, proto si konec roku vždy děláme pestřejší díky exkurzím a praktickým činnostem. Na podzim jsme byli na exkurzi v Mladé Boleslavi, proto jsme na konci roku navštívili menší firmy v místě bydliště. Nejdříve autodílnu pana Radka Panenky, který žákům 8. a 9. ročníku vyprávěl o svém podnikání a ukázal jim svoji práci. V závěru dostali něco dobrého na osvěžení a odcházeli jsme do školy. Týden na to jsme navštívili autodílnu pana Luboše Plašila, v které žáci 9. ročníku viděli při práci na „veteránech“ pana Aleše Mastíka. Protože bylo teplé letní počasí, rádi jsme přijali pohostinnost a odpočinek v sousedství dílny u Felzmannů. To, že
Číst dál... 

Výlet do AdršpachuZveřejněno 15. 6. 2018 11:58












Výlet do Adršpachu 
Žáci z I. stupně školy vyjeli 14. 6. 2018 na školní výlet do Adršpachu. Po počátečních potížích s dopravou jsme všichni šťastně dorazili do skal. Procházkou kolem známých skalních útvarů jsme se dostali až k jezírku, kde i mnoho dalších návštěvníků čekalo na to, až si budou moci sednout do pramice a vyslechnout legrační příběhy v podání lodivoda. Nejprve jsme však museli zdolat hodně úzkých schodů nahoru a dolů. Další členitou cestou jsme se i v chladném podmračeném dnu příjemně zahřáli a zdravě unavili. Jízda vlakem dvěma tunely byla pro děti něčím méně obvyklým než každodenní cesta do školy. Na závěr výletu na spokojené děti čekali na nádraží rodiče a odvezli si je domů.
 



Návštěva filmového představeníZveřejněno 11. 6. 2018 9:38












Okoklamy 
V pátek 8. června se žáci z 1. stupně školy vypravili do kina do Dobrušky na animovaný film "Ferdinand." Příběh z býčích zápasů přináší originální španělské prostředí včetně melodií kytar a kastanět, a třebaže se hlavní hrdina vzepře svému údělu několikerým útěkem, ve finále se mu postaví čelem v nabité aréně coby zvířecí podoba Gándhího. Z filmu, nominovanému na dva Zlaté glóby, odcházeli dětští diváci obohaceni o silný zážitek. Na zpáteční cestě jsme se zastavili v Přepychách na sympatické výstavě Okoklamy a prohlédli si místní malotřídku. Zmrzlina byla pro všechny tečkou za příjemně prožitým dopolednem.
 




Den záchranářůZveřejněno 4. 6. 2018 11:33 | Napsal Mgr. Josef Kovaříček












Den záchranářů 
Město Dobruška každoročně na Den dětí pořádá tento Den integrovaných záchranných systémů. Děti i dospělí mají možnost vidět vše, co a kdo nám pomáhá v případě neštěstí nebo živelných pohrom. Pořadatelé mají vše do detailů připraveno. Takže naši žáci shlédli různá hasičská vystoupení, práci jednotky rychlého nasazení, ukázku vystoupení hradní stráže, nečekaný přelet stíhaček těsně nad hlavami a množství záchranářské techniky umístěné po celém náměstí. Mnoho věcí si i vyzkoušeli. Někteří dokonce již mají do budoucna představu o svém povolání. Některým se tam tak líbilo, že se odpoledne se svými rodiči do Dobrušky vydali znovu. 




Den dětí s vojáky v TýništiZveřejněno 31. 5. 2018 23:02 | Napsal Mgr. Lenka Nedvídková 












Návštěva posádky v Týništi 
Den dětí jsme na 1. stupni oslavili 31. 5. účastí na Dni otevřených dveří k 60. výročí založení vojenské posádky v Týništi nad Orlicí. Chvilku nám trvalo, než jsme se po vymezeném prostoru pro návštěvníky zorientovali, ale nakonec se z toho stal den plný zážitků. Každý z dětí si zde našel své - hasiči s ukázkou vybavení, možností soutěže v útoku dvojic a samozřejmě nechybělo ani v parném slunci příjemné osvěžení vodou stříkající z proudnic. Ukázka vybavení vojenské policie, zbraně, střelba vzduchovkou i animační na divoká prasata, tanky, vojenská auta, doprovodné programy např. ukázka práce vojenských psovodů a spoustu dalšího. Děti si mohly opéct párek, nechat si namalovat obličej ať už jako maskovaný voják nebo pěkným obrázkem. Vojenské dopoledne bylo zkrátka prima! 




Turnaj v minikopanéZveřejněno 31. 5. 2018 8:46 | Napsal Mgr. Josef Kovaříček












Turnaj v minikopané 
S žáky 6. a 7. ročníku jsme se zúčastnili okresního kola v minikopané. Hrálo se na přírodní trávě na hlavním stadionu v Rychnově nad Kněžnou napříč hřiště v 6 hráčích v poli a brankář. Do turnaje se přihlásilo jen 8 škol. Ve skupině jsme měli těžké soupeře: Kostelec, Vamberk a Rychnov, přesto jsme jednou vyhráli. V další fázi jsme deklasovali tým Častolovic a nakonec jsme se znovu v boji o 5. místo utkali s kosteleckou školou. Tentokrát již síly nestačily a celkově 6. místo mezi samými registrovanými fotbalisty je úspěchem. Z našich hráčů jen polovina hraje závodně. Mezi malými školami bychom jistě hráli prim. 




Kulturní vystoupení našich žákůZveřejněno 30. 5. 2018 14:04












Vystoupení žáků 
Naši žáci vystupují během roku na různých kulturních akcích. Svými básničkami, zpěvem a tanečky vytvářejí příjemnou atmosféru a dělají radost všem přítomným. Ne jinak tomu bylo i v měsíci květnu, kdy vystupovala děvčata z prvního stupně se svými verši na vítání nových voděradských občánků. Další akce, kterou hodnotili kladně, jak pořadatelé, tak i zúčastnění občané, byla Noc kostelů. Žákyně ze 4., 5. a 6. ročníku zahrály několik skladeb na hudební nástroje - Mariana Helanová na akordeon, Zuzana Řízková, Nikola Malenovská a Aneta Brandejsová na kytaru a Kateřina Brandejsová a Eliška Brandejsová na flétnu. Básničku přednesly Vanessa Fabiánová, Šárka Pinkasová a Tereza Brandejsová. Na závěr si všichni zazpívali refrény několika známých lidových písní. Děkujeme paní učitelce Plašilové a Kateřině Mrázkové, které s dětmi program nacvičovaly a učitelům ze ZUŠ v Opočně a Rychnově nad Kněžnou, kteří pomohli při výběru skladeb. 




Program primární prevenceZveřejněno 30. 5. 2018 12:56












Primární prevence 
Ve středu 30. 6. nás jako každým rokem navštívili Jiří Vrba a Miriam Seidlová z centra pro děti a mládež s názvem OD5K10. Jejich činnost spočívá nejen v přednáškách na školách pro děti. Organizují i besedy pro dospělé, pracují každý den s dětmi v centru v Rychnově nad Kněžnou, pořádají letní dětské tábory a další aktivity. Naši školu navštěvují dvakrát ročně, mají předem daná témata, která v jednotlivých třídách probírají. Děti se na jejich přednášky těší, mají pro ně nachystány dotazy, o čem svědčí, že jim důvěřují, a že jejich práce má smysl. V letošním roce jsme se s nimi rozloučili a těšíme se na spolupráci s nimi v příštím školním roce. 




Poznávací zájezd do AnglieZveřejněno 28. 5. 2018 7:20 | Napsal Mgr. Lucie Bobišová












Anglie 
V neděli 13. 5. 2018 odjížděl krátce po poledni od voděradské školy autobus s výběrem 19 žáků z druhého stupně směr Anglie. Společně s námi se vydali na zájezd i žáci ze ZŠ Slatiny nad Zdobnicí a ZŠ Sokolov. Zpočátku se všichni tvářili nedůvěřivě, ale od druhého dne se už začala vytvářet napříč školami nová přátelství. Po dlouhé cestě jsme v pondělí ráno vystoupili v Londýně a procházkou jsme se vydali obdivovat památky, které známe jen z učebnic angličtiny. Viděli jsme Big Ben, i když byl zrovna zahalen do lešení, Westminster Abbey, Trafalgar Square, střídání stráží před Buckinghamským palácem, známou křižovatku Picadelly Circus. Odpoledne jsme krásy Londýna pozorovali z londýnského kola, které je známé tím, že se točí nepřetržitě a nastupuje se za jízdy, ovšem my ho zvládli dokonce
Číst dál... 




Koncert ZUŠ OpočnoZveřejněno 21. 5. 2018 11:40












Koncert ZUŠ Opočno 
V pátek 18. května se žáci 1. a 2. třídy společně s předškoláky vydali do Kodymova domu na koncert základní umělecké školy. V komponovaném hodinovém vystoupení děti ze ZUŠ předvedly dvě hrané pohádky proložené hrou na hudební nástroje – housle, trubku, keyboard, klavír, akordeon, kytaru, flétnu, příčnou flétnu a hoboj. V taneční části vystoupila také žákyně naší školy Karolína Hrdá. Na závěr se s malými diváky rozloučila ředitelka umělecké školy a pozvala je k talentovým zkouškám, které se letos konají 25. května od 13.30 h do 16.30 h do oboru hudebního, výtvarného, tanečního a do mažoretek. 




Exkurze na výstavu Čt v PrazeZveřejněno 14. 5. 2018 7:33












Česká televize 
Dne 9. května se vydali žáci I. stupně naší školy společně s předškoláky z MŠ Voděrady a MŠ Houdkovice do Prahy na výstavu České televize – 50 let Večerníčku. Byly to dva plné autobusy natěšených dětí na pohádky, které znaly z Večerníčků. Vystoupily u budovy Čt pojmenované „Rohlík“, kde byly nainstalovány interaktivní tabule, na kterých si mohly pouštět pohádky, odpovídat na různé otázky, fotografovat se s různými moderátory dětských pořadů, sestavovat pohádkové skládanky nebo si oblékat některé kostýmy pohádkových postav. Před odchodem si každý koupil nějaký pohádkový suvenýr nebo hračku. Jako doplněk exkurze byla návštěva Vyšehradu s vyhlídkou na řeku Vltavu a Pražský hrad. Trochu unaveni, ale spokojeni jsme se vrátili domů, kde na děti čekali jejich rodiče. 




Vyhlášení výsledků výtvarné soutěže PaletaZveřejněno 3. 5. 2018 14:53












Paleta 
Ve čtvrtek 3. května bylo ve voděradské škole rušno. Probíhalo zde vyhodnocení a předávání cen výtvarné soutěže "Paleta," určené dětem z mateřských škol a z 1. stupně základních škol. Letošní 4. ročník měl název "Táhni, ale vrať se." Zúčastnilo se ho 18 mateřských a základních škol, které poslaly do soutěže celkem 192 prací. Účastníci měli možnost prohlédnout si vernisáž výstavy všech prací i s výkladem, čekalo na ně občerstvení, děti si mohly hrát ve školní družině. Slavnostní předání diplomů a cen proběhlo v tělocvičně. Děkujeme všem, kteří přispěli k úspěchu této již tradiční akce. Vy, kteří jste u nás ve škole nebyli, přijďte se také podívat na výstavu, která potrvá do 31. května každý všední den od 7.00 h do 16.00 h, jste srdečně zváni. 




Další články...



			Návštěva budoucích prvňáčků z MŠ Houdkovice



			Hokejbalový týden na Opočně



			Hokejbal 8. a 9. ročník



			Tongo



Strana 1 z 5ZačátekPředchozí12345DalšíKonec


Hlavní menuKontaktyJídelníčekRozvrhŠkola onlinePřihlášení k e-mailuZvonění

hodina   7:20 -   8:05
hodina   8:15 -   9:00
hodina   9:20 - 10:05
hodina 10:15 - 11:00
hodina 11:10 - 11:55
hodina 12:05 - 12:50
hodina 13:00 - 13:45
hodina 13:55 - 14:40
Termíny prázdnin 2023/2024



Začátek
4. 9.


Podzimní
26. 10. a 27. 10.


Vánoční
23. 12. - 2. 1.


1. pololetí do
31. 1.


Pololetní
2. 2.


Jarní 
4. 3. - 10. 3.


Velikonoční
28. 3.


Konec výuky
28. 6.


Hlavní
29. 6. - 1. 9.


Kalendář akcí
Užitečné odkazy




Obec Voděrady


MŠ Houdkovice


ZŠ a MŠ Lično


ZŠ a MŠ Přepychy


Biologická olympiáda


Zeměpisná olympiáda


Fyzikální olympiáda


Fyzika - výukové programy ČEZ


ZUŠ Opočno



Rozhledna Osičina




Náhodný obrázek









 

 
 
 

 

 

 

 
 Přihlášení


Uživatelské jméno



Heslo



Pamatuj si mě






 



			Zapomenuté heslo?



			Zapomenuté jméno?







Počítadlo
 




Prohlášení o přístupnosti
Obsah ZŠ a MŠ Voděrady  
Vytvořil Daniel Beneš  © 2012 - 2018, e-mail: 
Tato e-mailová adresa je chráněna před spamboty. Pro její zobrazení musíte mít povolen Javascript.
 
Outsourcing IT, servis výpočetní techniky, poradenství.








