







ZŠ a MŠ Voděrady - Obsah stránek










































































  





Základní školaMateřská školaŠkolní družinaŠkolní jídelnaPro žáky





Základní školaAktualityZákladní informaceÚřední deska a dokumenty školyHistorie školySoučasnostFotogalerieVýchovný poradceMetodik prevence - schránka důvěryŠkolská radaŠkolní parlamentZájmová činnostLyžařský výcvikHospodářská činnostNapsali o násArchívŠkolní rok 2012/2013Obsah stránekFotogalerieŠkolní rok 2013/2014Obsah stránekFotogalerieŠkolní rok 2014/2015Obsah stránekFotogalerieŠkolní rok 2015/2016Obsah stránekFotogalerieŠkolní rok 2016/2017Obsah stránekFotogalerieŠkolní rok 2017/2018Obsah stránekFotogalerieŠkolní rok 2018/2019Obsah stránekFotogalerieŠkolní rok 2019/2020Obsah stránekFotogalerieŠkolní rok 2020/2021Obsah stránekFotogalerieŠkolní rok 2021/2022Obsah stránekFotogalerieŠkolní rok 2022/2023Obsah stránekFotogalerie






Slavnostní rozloučení s 9. ročníkemZveřejněno 30. 6. 2016 9:44












Slavnostní rozloučení s 9. ročníkem 
Poslední den školního roku se od 17 hod konalo v Obecním úřadě ve Voděradech rozloučení pro rodiče. Vzhledem k tomu, že už jsme to měli všechno vyzkoušené, tak příprava proběhla bez problémů. Úvodní slovo měl p. ředitel, po kterém pak postupně představil žáky 9. ročníku lehce s humorem třídní učitel Miroslav Strnad. Potom znovu poděkoval Honza Brich všem rodičů a učitelům za pomoc k úspěšnému ukončení základní školy. Před závěrečnou prezentací, která vzala za srdce a vyloudila u kdekoho slzičku,  promluvil p. starosta, předal dárek a květiny absolventům a třídnímu učiteli. Závěr roku byl hektický, ale vše dobře dopadlo a se ctí můžeme všechny děti a hlavně deváťáky propustit na prázdniny. Užijte si je ve zdraví a bez nehody.   

Zakončení školního rokuZveřejněno 30. 6. 2016 9:43












Zakončení školního roku 
Poslední den před vydáním vysvědčení jsme se sešli nejdříve ve školní jídelně. Žáci 7. ročníku připravili sezení pro všechny žáky spolu s hosty. Začalo se trochu později, protože nás provázely technické problémy související s nedokonalou přípravou 9. ročníku. Nejdříve měl úvodní slovo p. ředitel Jiří Kalousek, který zhodnotil celý školní rok 2015 - 16 a pak rozdal odměny třídních učitelů a odměny za soutěže. Odměnu ředitele pro nejlepšího žáky školy obdržel již podruhé Jan Brich (9. roč.). Pak dostali slovo jeho spolužáci, předali si navzájem dárky s prvňáky, Honza poděkoval učitelům a podívali jsme se na připravenou prezentaci. Závěrečné slovo měl p. starosta Michal Hejna. Deváťáci předali pracovníkům školy kytičku na rozloučenou. 

Turistický pochod 1. až 3. ročníkuZveřejněno 29. 6. 2016 13:04 | Napsal Alena Otčenášková












Turistický pochod 1. až 3. ročníku 
V úterý 28. června se vydali žáci 1. - 3. ročníku na turistický výlet do okolí Voděrad. Vydali jsme se směrem na Uhřínovice, u autobusové zastávky odbočili směrem na Kukačku. Prohlédli jsme si vodní nádrž, kam se dříve chodily děti koupat. Dnes je okolí zarostlé  a voda je bahnitá. Na louce jsme se nasvačili a zahráli hry. Obešli jsme lesy a vyšli pod Sádolí. Obdivovali jsme krásný pohled na voděradský kostel. Po návratu do školy děti zhlédly kreslený film Hurá do pravěku. 

Nocování 4. a 5. ročníku ve školeZveřejněno 28. 6. 2016 17:21 | Napsal Mgr. Lenka Nedvídková 












Nocování ve škole 
Když se učitelka loučí se svou bezva třídou, udělá skoro vše, co jim na očích vidí a splní jim téměř každé splnitelné přání. Mezi ně patřilo i spaní ve škole. V pondělí 27. 6. jsme si dali v 17h sraz a naší třídu proměnili v jeden veliký pelech plný karimatek, spacáků a polštářů. K večeři nám dovezli solnickou pizzu. Tu jsme pak vyběhali každý po svém v tělocvičně. Největší švanda byla asi honěná ve tmě s baterkami. Ke správnému vegetění nechybělo kino s chipsy a jinými dobrotami. Únavou jsme prospali noc až do rána. A tak máme zase o zážitek, na který budeme rádi vzpomínat, víc! 

Tajný výlet 6. ročníkuZveřejněno 27. 6. 2016 12:25 | Napsal Mgr. Kamila Effenberková












Výlet 6. ročníku 
V úterý 21. června se šestý ročník vydal na třídní výlet do Hradce Králové. Navštívili jsme lanový park u Stříbrného rybníku. Kromě dvou holek všichni překonali vysoké překážky ve výšce 6 m. Zkusila si to i paní učitelka Effenberková. Někteří odvážlivci i s paní učitelkou zvládli i těžší trasu. Potom se všichni najedli a vydali jsme se na procházku lesem. Šest holek šlo pomalu, proto ztratily učitelky a ostatní děti z dohledu. Paní učitelky s ostatními dětmi se schovali na křižovatce, kde bylo alespoň pět cest. Holky je dlouho hledaly, nakonec všichni vylezli. Cestou na náměstí jsme se stavili na zmrzlině, později na ledové tříšti, pokračovali jsme dál a viděli jsme hasiče zasahovat u hořícího domu. Došli jsme na náměstí a vylezli na Bílou věž. Porozhlédli jsme se po okolí Hradce, když jsme sestoupili dolů, dojeli jsme MHD k Atriu a tam jsme měli půl hodinový rozchod. Potom když jsme se sešli, šli jsme na hlavní nádraží a jeli jsme vlakem do Týniště, kde jsme přestoupili na vlak do Opočna, kde si nás vyzvedli rodiče. Adéla Rouhová a Kateřina Forejtková 

Poslední zvoněníZveřejněno 26. 6. 2016 13:02












Poslední zvonění 
Ve čtvrtek 23. 6. jsme se rozhodli uspořádat poslední zvonění 9. ročníku. Cílem bylo předvést nějakou scénku a také předat štafetu 8. ročníku, tzv. Bryndák. Pro scénku jsme si připravili téma Klabzubova jedenáctka a samozřejmě fotbal. Nejdříve proběhlo představování samotných deváťáků spolu s knihou Eduarda Basse a pak se někteří z žáků mohli i zapojit do hraní stolního fotbalu. A nakonec jsme museli všechny pomalovat a navonět. 

Sachrův dortZveřejněno 23. 6. 2016 9:53












Sacher dort 
Konec školního roku je tady, co jsme měli v učivu zvládnout jsme zvládli (no přesněji někteří zvládli) a je čas na příjemnější věci. Co třeba upéci si lahůdku typickou pro Vídeň Sachrův dort. Děti si recept z němčiny přeložily, přinesly si nutné ingredience a hurá do kuchyňky. Během 2 hodin už to zde pěkně vonělo. Vůně dráždila i ostatní žáky, kteří nakukovali a rádi by ochutnali. Měli ale smůlu, protože sedmáci přebytky nesli domů, aby se s dílem pochlubili svým rodičům a sourozencům. 

Pracovní činnosti žákyň 6. a 7. ročníkuZveřejněno 23. 6. 2016 9:50












Pč v 6. ročníku 
Na konci školního roku je čas na bilancování - co se nám povedlo, co méně, co nás bavilo a také trochu plánování do příštího roku. Začnu tím, co nás nejvíce bavilo – jednoznačně uvařit si něco dobrého na zub. Je to někdy velký boj stihnout vše včas, dodržovat pořádek, pořád neuďubovat, aby něco zbylo na pekáč, ale výsledek se pokaždé dostavil dobrý. A maminky žasněte, protože menu posledního vaření bylo zajímavé – předkrm tousty, polévka gulášová (zeleninová jim moc nechutnala – mlsounky!), a jako hlavní chod – kuřecí špíz nebo řízek, oboje s bramborovou kaší, nebo třešňové tvarohové knedlíky a moučník tiramisu. Vše během necelých tří hodin včetně úklidu zvládly. Jsme také rády, že jsme mohly dokoupit do kuchyňky chybějící věci např. digitální váhy, nové sklenky, nože, toustovač atd. Ale nejen jídlem živ je člověk, trochu estetiky nezaškodí, proto jsme před Velikonocemi aranžovaly z živých květů. A jaro jsme se rozhodly uvítat v novém batikovaném tričku. Plány máme i do příštího roku, ale ty neprozradíme. 

Výlet na MácháčZveřejněno 22. 6. 2016 10:21












Výlet na Mácháč 
V úterý 14. 6. odpoledne vyrazila většina žáků 9. ročníku doprovázena  dvěma učiteli a zdravotníkem vlakem z Týniště n. O. směr Máchovo jezero (vlaková stanice Staré Splavy). Ve vlaku jsme strávili asi 3 hodiny jídlem a pak odpočinkem před náročnou cestou s batožinami ze Starých Splavů do chatového tábora Karolínka, kde jsme se měli ubytovat. Karolínka je známá z filmového seriálu Vyprávěj. Asi za hodinu a čtvrt jsme dorazili na místo, kde nás čekal p. Francke, majitel tábora a rozdal nám lůžkoviny. Po povlíknutí postelí a dalším doplnění energie jsme se pokoušeli roztopit oheň (hlavně Honza B.) tak dlouho, až se nám to povedlo a hned byla příjemná atmosféra. Přinesli jsme si zbytky dovezeného jídla a postupně jsme konzumovali a povídali si, jak to bude
Číst dál... 

Výlet osmičky na Supí vrchZveřejněno 20. 6. 2016 14:04 | Napsal Mgr. Alice Linhartová












Výlet osmičky na Supí vrch 
Ve středu 15. 6. jsme se vydali na třídenní výlet na Supí vrch u Heřmánkovic na Broumovsku. Na Supím vrchu jsme byli už loni, takže jsme věděli, do čeho jdeme a na co se těšit. Jelikož jsme se neshodli na plánu, co budeme dělat, s radostí jsme to nechali na paní učitelce a my se mohli těšit na překvapení. Středa 15. 6. Ve středu nás čekala turistika v Teplických skalách. Obešli jsme různé vyhlídky (hrad Bischofstein, rozhledna Čáp, asi 15 km) a navečer jsme se vyčerpaní vydali na vlak a do srubu, kde na nás čekalo připravování spaní a večeře. Kolem 22. hodiny jsme všichni společně šli do lesa hledat paní učitelku, ale protože jsme byli srabi a měli s sebou baterku, museli jsme jít druhý den znovu a každý sám. Čtvrtek 16. 6. Ve čtvrtek jsme celý den lenošili, hráli přehazovanou a ringo. Po obědě jsme se rozhodli, že si dojdeme
Číst dál... 



Tour de MastyZveřejněno 20. 6. 2016 13:03 | Napsal Mgr. Lenka Nedvídková 












Tour de Masty 
Rok se s rokem sešel a my se 4. a 5. roč. vyrazili na tradiční cyklovýlet. Při plánování padly i nové nápady na cílové místo, ale u dětí jednohlasně zvítězily opět Masty a farní chalupa. Abychom přeci jen nějakou změnu měli, zvolili jsme trasu na Podchlumí, Mělčany, Dobrušku - tam mohli zájemci navštívit domek F. L. Věka nebo radniční věž a nechyběla samozřejmě zmrzlina a dál jsme pokračovali na Chábory, poutní místo Studánku a Lhotu Netřeba. Odbočku k farní chalupě děti poznaly hned a s hlasitými šťastnými výkřiky do cílové rovinky vydaly takovou energii, že ujetých 26 km na nich nebylo vůbec znát. Když jsme se ubytovali a opekli si buřty k večeři, vrhli se všichni do lesa ke Zlatému potoku, kde se zabavili žabím bungee dumpingem a jinými potrhlými hrami. Než nás liják
Číst dál... 




Školní výlet do parku MirakulumZveřejněno 16. 6. 2016 14:46












Výlet do Mirakula 2 
Dne 14. června se vypravili žáci 1. stupně základní školy na výlet do středočeských Milovic. Navštívili naučný a zábavný park Mirakulum, rozprostírající se v bývalém vojenském prostoru na ploše deseti hektarů. Děti zlepšovaly své pohybové dovednosti na přírodních atrakcích, s baterkami prozkoumávaly podzemní chodby, navštívily minizoo, vyzkoušely lanové centrum a obří skákací vaky, svezly se úzkokolejnou dráhou a bojovým obrněným vozidlem, některé poprvé ochutnaly kuličkovou zmrzlinu. Výlet se vydařil i díky pěknému počasí a příjemné jízdě po dálnici s řidičem autobusu panem Vaverou. -další foto- 




Čechy - náš domovZveřejněno 1. 6. 2016 12:35












Čechy - náš domov 
Oslava Dne dětí na I. stupni naší školy byla spojena s vyhodnocením celoročního projektu Čechy - náš domov. Žáci, kteří navštívili některé místo v České republice, byli v průběhu školního roku zapsáni do tabulky přehledu navštívených míst a měli i svoji značku na mapě České republiky. Všichni si připravili vyprávění o zajímavostech a zážitcích z výletů, doplněné o fotografie. Každý obdržel sladkou odměnu za přípravu vystoupení. Když se všichni vystřídali, vydali jsme se na místní hřiště, kde jsme opékali párky. Na závěr oslav jsme si připili dětským šampaňským na zdařilý průběh soutěže a nové kolo v příštím školním roce. Vždyť je krásné poznávat naši vlast a všechny její památky chránit pro příští generace. 




Přednáškové dopoledne s OD5K10Zveřejněno 31. 5. 2016 11:32












Přednáškové dopoledne s OD5K10 
Jako tradičně na konci školního roku přijeli na naši školu pánové z rychnovského občanského sdružení OD5K10. Lektorovali témata z oblasti primární prevence – dospívání, partnerské vztahy, antikoncepce a přenosné pohlavní choroby a sekty a náboženství. Pan Džobák pracoval s žáky 6. a 7. ročníku, pan Vrba s těmi staršími. Po přednáškách obou lektorů následoval prostor pro dotazy žáků. Spolupráce s tímto sdružením trvá již několik let, pro žáky je určitě přínosná, o čemž svědčí i jejich pozitivní ohlasy. 




Divadlo v LukaviciZveřejněno 31. 5. 2016 11:31












Divadlo v Lukavici 
Ve čtvrtek 26. května se žáci z 1. stupně vypravili na divadelní představení do Lukavice. Děti z lukavické malotřídky nám zahrály dvě veršované pohádky se zpěvy – O Sněhurce a Kašpárek v pekle. Děj, rámovaný nápaditými kulisami, měl rychlý spád, malým hercům bylo dobře rozumět, obecenstvo ani nedutalo, hodina uběhla velmi rychle. Po představení jsme byli pozváni na prohlídku základní a mateřské školy, kuchařky připravily pro všechny občerstvení. Doufáme, že i našim dětem z 1. stupně se podaří docvičit pohádku Dvě Maryčky a budeme moci Lukavickým pozvání oplatit. 




Vystoupení ZUŠ v OpočněZveřejněno 19. 5. 2016 14:18 | Napsal Eliška Krajčovičová, DiS












Vystoupení ZUŠ v Opočně 
Dne 12. května jsme se společně s předškoláky a žáky 1. stupně základní školy, zúčastnili každoročního koncertu v Opočně. Koncert je pořádaný základní uměleckou školou, do které dochází i některé děti z naší základní školy, aby se naučili hrát na hudební nástroje. Děti nám předvedly své umění zakomponované v pohádce „O chytrém Vojtovi“, který hledá cestu do této umělecké školy, aby se také naučil hrát. Během jeho cesty potkává prapodivná strašidla (př. ježibaba na kolečkových bruslích), která ho seznamují s nejrůznějšími hudebními nástroji. Celé představení se nám líbilo, velice jsme si ho užili a jsme rádi, že jsme se mohli zúčastnit. 




Exkurze u PanenkůZveřejněno 16. 5. 2016 13:40












Exkurze u Panenků 
V pátek 13. května navštívili žáci 9. ročníku v rámci volby povolání místní autodílnu, v které pracují pánové Radek a Jindřich Panenkovi. V dílně jim ukázali, s jakými přístroji pracují, a dále jim vyprávěli o svém podnikání. Zajímavé bylo i konstatování pana Panenky, že s ostatními automechaniky v obci a okolí tvoří tým, v kterém se každý zaměřuje na trochu jinou činnost. Žáci 9. ročníku už mají vybrané střední školy, bez problémů se na všechny dostali v prvním kole přijímacího řízení. Přejeme jim, aby byli úspěšní ve studiu i při výběru povolání. Potom je práce bude bavit a budou ji vykonávat rádi, tak jak jsme to viděli u Panenků. Ti měli pro děti připravené i občerstvení, za které jim děkujeme. 




McDonald´s Cup a cyklofandové z 5. ročníkuZveřejněno 11. 5. 2016 11:54 | Napsal Mgr. Lenka Nedvídková 












McDonald´s Cup 
V úterý 10.5.2016 se v Rychnově n. Kn. konal turnaj v malé kopané Mc Donald´s Cup, kterého se účastnila převážná většina páťáků. Se zbytkem třídy jsme za nimi k této příležitosti uspořádali cyklofanouškovský výlet. Doprovod nám dělala p. uč. Nedvídková spolu s Janem Otčenáškem. Užili jsme si spoustu zábavy, když p. učitelka vyhlásila soutěž o nejkrásnější věneček pro ní s hlavní výhrou zmrzliny nebo při honěné s Jendou i na tamních průlezkách. Věnečky vyhrály nakonec všechny a p. učitelka nám zmrzlinu koupila všem. Naše hlasité fandění klukům přineslo 10. místo. Moc tímto děkujeme Jendovi za úžasný doprovod i za dobrůtky, které nám při cestě koupil a všem za celý prima den, kdy jsme ujeli úctyhodných 36 km.(Napsali: A.Jičínská, K.Helanová, L.Kovaříček) 




Exkurze na Letiště Václava HavlaZveřejněno 10. 5. 2016 17:25 | Napsal Mgr. Kamila Effenberková












Exkurze na pražském letišti 
Ve čtvrtek 5. května se žáci 2. stupně vydali na dlouho plánovanou exkurzi do Prahy na letiště. Sraz byl v Týništi na nádraží, aby si děti užily i cestování vlakem. Dále jsme pokračovali metrem a autobusem až k letišti. Po seznámení s historií a popisem areálu jsme všichni museli projít bezpečnostní kontrolou jako při odbavení k letu, abychom byli vpuštěni do prostor letiště. V připraveném autobusu jsme si prohlídli Terminál 3, kde odlétají soukromá letadla a vládní speciály. Dále následovala prohlídka hasičského zázemí, a pak už jsme jeli k hlavní letištní ploše. Pan řidič s námi doslova kličkoval mezi jednotlivými letadly, která se chystala na let nebo právě přilétla, a tak jsme si mohli z blízka prohlédnout veškeré doprovodné akce, které k letovému provozu patří. Po návštěvě cargo zóny jsme zaparkovali u ranveje a pozorovali starty a přistávání letadel. Nejzajímavější byl přílet největšího dopravního letadla Airbus A380 společnosti Emirates. Bylo opravdu obrovské v porovnání s ostatními stroji. Po exkurzi jsme popojeli přeplněnou MHD zpět do centra a následovalo slíbené občerstvení. Někteří stihli i pár památek. Sraz byl na nádraží a my se vydali rychlíkem zpět domů. V Hradci Králové nás čekalo nemilé překvapení, protože přípoj na Týniště na nás nepočkal, a tím nastalo neplánované prodloužení výletu. 




Výtvarná soutěž PaletaZveřejněno 8. 5. 2016 18:09












Paleta 
V letošním školním roce se Základní škola a mateřská škola Voděrady stala pořadatelem 2. ročníku výtvarné soutěže Paleta, určené dětem z mateřských škol a 1. stupně základních škol, letos na téma „Láska hory přenáší.“ Na vernisáži 6. května proběhlo slavnostní předání cen vítězům, které vybrala nezávislá porota složená z výtvarníků jiných škol a zařízení. Byla udělena i Cena dětského diváka - žáci z 1. a 2. stupně voděradské školy vybrali obrázek, který je nejvíce zaujal. Výstava výtvarných prací, které do soutěže poslalo 15 škol, potrvá do 20. května. Můžete si ji prohlédnout každý všední den od 7 do 15 hodin ve vestibulu a na chodbách školy, všichni jste srdečně zváni! 




Další články...



			Den pro záchranu života



			Skoro až do národního



			Čarodějnická škola 



			Den Země



Strana 1 z 5ZačátekPředchozí12345DalšíKonec


Hlavní menuKontaktyJídelníčekRozvrhŠkola onlinePřihlášení k e-mailuZvonění

hodina   7:20 -   8:05
hodina   8:15 -   9:00
hodina   9:20 - 10:05
hodina 10:15 - 11:00
hodina 11:10 - 11:55
hodina 12:05 - 12:50
hodina 13:00 - 13:45
hodina 13:55 - 14:40
Termíny prázdnin 2023/2024



Začátek
4. 9.


Podzimní
26. 10. a 27. 10.


Vánoční
23. 12. - 2. 1.


1. pololetí do
31. 1.


Pololetní
2. 2.


Jarní 
4. 3. - 10. 3.


Velikonoční
28. 3.


Konec výuky
28. 6.


Hlavní
29. 6. - 1. 9.


Kalendář akcí
Užitečné odkazy




Obec Voděrady


MŠ Houdkovice


ZŠ a MŠ Lično


ZŠ a MŠ Přepychy


Biologická olympiáda


Zeměpisná olympiáda


Fyzikální olympiáda


Fyzika - výukové programy ČEZ


ZUŠ Opočno



Rozhledna Osičina




Náhodný obrázek









 

 
 
 

 

 

 

 
 Přihlášení


Uživatelské jméno



Heslo



Pamatuj si mě






 



			Zapomenuté heslo?



			Zapomenuté jméno?







Počítadlo
 




Prohlášení o přístupnosti
Obsah ZŠ a MŠ Voděrady  
Vytvořil Daniel Beneš  © 2012 - 2018, e-mail: 
Tato e-mailová adresa je chráněna před spamboty. Pro její zobrazení musíte mít povolen Javascript.
 
Outsourcing IT, servis výpočetní techniky, poradenství.








